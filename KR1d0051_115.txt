# -*- mode: mandoku-view -*-
#+TITLE: 讀禮通考
#+DATE: 2015-09-23 09:38:00
#+PROPERTY: JUAN 115
<pb:KR1d0051_WYG_115-1a>¶
欽定四庫全書¶
　讀禮通考卷一百十五　刑部尚書徐乾學撰¶
　　違禮二¶
　　　居喪釋服¶
曲禮席蓋重素不入公門苞屨极衽厭冠不入公門(䟽/席)¶
(蓋者喪車蓋也重素衣裳皆素遭喪之服也苞屨藨蒯/之草所為齊衰屨也扱衽者親始死則扱上衽也厭伏)¶
(也喪冠厭帖無梁五服喪所著也熊氏云父之喪唯扱/上衽不入公門冠絰衰屨皆得入也杖齊衰則屨不得)¶
(入不杖齊衰衰又不得入其大功絰又不得入其小功/以下冠又不得入此厭冠者謂小功以下之冠故云不)¶
<pb:KR1d0051_WYG_115-1b>¶
(入公門凡喪冠皆厭大功/以上厭冠宜得入公門也)¶
檀弓季武子寢疾蟜固不説齊衰而入見曰斯道也將¶
亡矣士唯公門説齊衰武子曰不亦善乎君子表微(注/時)¶
(無如之何佯若/善之表猶明也)及其喪也曽點倚其門而歌(䟽武子魯/之上卿時)¶
(人畏之如君入其門皆説衰唯蟜固不説言依正禮士/唯入公門乃説齊衰入大夫之門不合説也言將亡者)¶
(其時嚮餘大夫之門猶有著齊衰者故云將亡將亡者/未絶之辭也武子心雖恚恨無奈之何佯稱其為善所)¶
(以善者若失禮顯著凡人皆知失禮微細唯君子乃能/明之今説齊衰是失禮之微故云君子表微此謂不杖)¶
(齊衰若杖齊衰雖入公門/亦不説之具在上曲禮注)¶
<pb:KR1d0051_WYG_115-2a>¶
　(閻若璩曰有以季武子之喪曽點倚其門而歌來問/者余曰此子虛烏有之言也春秋昭公七年季孫宿)¶
　(卒孔子年十七曽點少孔子若干嵗未可知然論語/叙其坐次於子路則必少九嵗以上也可知孔子年)¶
　(十七時子路甫八歳點實不過六歳七歳孩童耳烏/得有倚國相之門臨喪而歌之事檀弓多誣莫此為)¶
　(甚石堂陳普極其辨駮猶/未及此子聊為補之云爾)¶
服問凡見人無免絰雖朝於君無免絰唯公門有稅齊¶
衰𫝊曰君子不奪人之喪亦不可奪喪也(注見人謂行/求見人也無)¶
(免絰絰重稅猶免也古者說或作稅有免齊衰謂不杖/齊衰也於公門有免齊衰則大功有免絰也  䟽以絰)¶
(重縱徃朝君亦無免稅於絰也唯至公門已有不杖齊/衰則稅去其衰絰猶不去也若杖齊衰及斬衰雖入公)¶
<pb:KR1d0051_WYG_115-2b>¶
(門衰亦不稅也其大功非但稅衰又免去絰也君子以/己恕物不可奪人喪禮故君所以許臣著絰亦不可自)¶
(奪喪所以已有重喪猶/絰以見君申己喪禮也)¶
開元禮三年之喪凡見人皆不去絰父母之喪賓客己¶
弔而重來者主人哭而見其去也又哭之其未葬必備¶
衰服而後見¶
唐律不孝條(注/)居父母喪釋服從吉¶
　䟽議釋服從吉謂制未終而在二十七月之内釋去¶
　衰裳而著吉服者¶
<pb:KR1d0051_WYG_115-3a>¶
諸有父母若夫之喪喪制未終釋服從吉徒三年¶
　䟽議喪制未終謂父母及夫喪二十七月内釋服從¶
　吉其父卒母嫁及為祖後者祖在為祖母若出妻之¶
　子並居心喪之内未合從吉亦徒三年¶
期親尊長喪喪制未終釋服從吉杖一百大功以下尊¶
長各遞減二等卑㓜各減一等¶
　䟽議期親尊長謂祖父母曽髙父母亦同伯叔父母¶
　姑兄姊夫之父母妾為女君喪制未終謂未踰期月¶
<pb:KR1d0051_WYG_115-3b>¶
　釋服從吉者杖一百大功尊長未踰九月釋服從吉¶
　杖八十小功尊長未踰五月釋服從吉杖六十緦麻¶
　尊長未踰三月釋服從吉笞四十其於卑㓜釋服從¶
　吉各減當色尊長一等出降者謂姑姊妹本服期出¶
　嫁九月若於九月内釋服從吉者罪同期親尊長科¶
　之其服數止準大功之月餘親出降準此若有殤降¶
　為七月之類亦準所降之月為服數之限罪依本服¶
　科之其妻既非尊長又殊卑㓜在禮及詩比為兄弟¶
<pb:KR1d0051_WYG_115-4a>¶
　即是妻同於㓜¶
舊唐書呂諲丁母憂起復上元元年加同中書門下三¶
品賜門㦸既立於第門或謂諲曰吉慶之事不冝凶服¶
受之諲遂權釋衰麻當中而拜人皆笑其失禮¶
李義府居母服起復有制朔望給哭假義府輙微服與¶
占候人杜元紀臨晨出城東登古冡候望哀禮都廢¶
唐書李林甫聞蕭頴士名欲㧞用時頴士寓居廣陵居¶
母喪即衰麻詣京師謁林甫於政事堂林甫素不識遽¶
<pb:KR1d0051_WYG_115-4b>¶
見衰麻大惡之即令斥去頴士大怒乃著伐櫻桃賦以¶
刺林甫¶
　(顧湄曰李林甫惡見衰麻固非逹理而頴士一聞拔/用遽舍苫塊逺詣京都安得為孝且作賦亦非孝子)¶
　(之所宜春秋責備賢/者不能為頴士解矣)¶
唐律喪制未終釋服從吉參預吉席者杖一百¶
　䟽議喪制未終謂父母及夫喪二十七月内父卒母¶
　嫁及為祖後者祖在為祖母若出妻之子並居心喪¶
　之内未合從吉若遇禮宴之席參預其中者杖一百¶
<pb:KR1d0051_WYG_115-5a>¶
宋史劉瑾父沆亡得褒贈知制誥張環草詞語涉譏貶¶
瑾泣涕不能食闔門衰絰邀宰相自言朝廷為改書命¶
黜環為州瑾亦坐衰服入公門罷職¶
　(萬斯同曰劉瑾之衰絰入公門誠為有罪矣然彼以/愛父之故寧冒大禁至於罷職而不恤君子亦有取)¶
　(焉可見宋時風俗之古雖天子之門猶有不脱衰絰/而入者視今之士大夫入郡邑之門而輙改服從吉)¶
　(者其賢不肖之/相去何如哉)¶
明律十惡不孝條(注/)居父母喪釋服從吉　不義條(注/)¶
居夫喪釋服從吉¶
<pb:KR1d0051_WYG_115-5b>¶
凡居父母喪(若嫡孫承重/與父母同)及夫之喪喪制未終釋服從¶
吉者杖八十期親尊長喪喪制未終釋服從吉者杖六¶
十¶
　(姚翼家規通俗編今世人謁見有司貴官及臨吉事/徃徃衷凶服而襲吉服亦曰墨衰夫或我非貴官既)¶
　(不可凶服入公門而事關身家不得不謁有司者則/從權而墨可也若我與有司相敵可以凶服見者則)¶
　(不必墨其餘若鄉之貴官及親友吉事視吾親輕重/何如也何以墨哉今酌為權制齊衰之服可服以出)¶
　(見尊者大功之服可服以出見長者小功之服可服/以出見同輩緦麻之服可於家庭見客而情義輕重)¶
　(及喪在門内門/外又於中權之)¶
<pb:KR1d0051_WYG_115-6a>¶
喪制未終釋服從吉參預筵晏者杖八十¶
　　　　乾學案古人居喪既葬之後始食䟽食既練¶
　　　　之後始食菜果未有飲酒而食肉者彼於酒¶
　　　　肉猶不忍食而況參預筵燕乎屢朝之定律¶
　　　　非不森嚴世之能秉禮而懷刑者誰也古禮¶
　　　　既不知遵而國憲又不知畏人心之澌滅將¶
　　　　何時而正乎¶
　黄佐鄉禮凡居喪孝子不許易凶為吉赴他人酒席¶
<pb:KR1d0051_WYG_115-6b>¶
　鄉俗有旬七㑹飲及葬有山頭等酒㑹皆深為害義¶
　犯者有罪¶
大清律文與明律同¶
　(張文嘉齊家寳要詩曰哀哀父母生我劬勞欲報之/德昊天罔極又古人云樹欲静而風不寧子欲養而)¶
　(親不在每一展誦之輙不禁肝腸寸斷淫淫雨泣也/乃世之人當親在堂不知承觀孝養或聽枕畔之言)¶
　(或乖兄弟之好或子富而親貧或親懦而子逆以致/淒涼遲暮飲泣衰年及一旦遘親之變又不知哀痛)¶
　(徬徨居喪盡禮或泛營齋事或厚欵親賓惟務華盛/為榮施但以酒食相徴逐此固從前陋規嘗致慨於)¶
　(有道者也然昔之人哀毁雖不足於内容服猶致飾/於外故出入必衰麻在身慶賀必杜門不徃尚存餼)¶
<pb:KR1d0051_WYG_115-7a>¶
　(羊之意曽未嘗以麄鄙為醜也乃今則大異焉服飾/喬粧嘻笑自若噫竟不思此身何自而来今親死之)¶
　(謂何而淪胥以溺至於此也亦嘗怪而叩之則解曰/今時則類然也若似乎當世以持服為重禁者然竊)¶
　(觀教國朝稽古定制清律喪服諸條煌煌典制何常/不  人以孝而禁人持服邪不惟不禁而且違犯者)¶
　(得大罪奈何今之居喪者無日不釋服無日不從吉/而且無筵宴不參預邪又期功緦麻之戚非其伯叔)¶
　(則其昆姪非其妻子則其懿親今自初喪以後一概/置而不持衣冠猶昔逍遥都市遂使識者咨嗟歎息)¶
　(逝者飲恨黄泉豈不悲哉蓋總縁孝衰於父母因而/菲薄於衆親第恐相觀而化習以成俗久之而世風)¶
　(頽敗綱常滅絶伊誰之責歟我今稽首致敬哀墾世/人趂父母康健之時思古人愛日之誠承顔順志力)¶
　(行孝道富貴則累裀列鼎貧賤則菽水承歡萬一親/遭不幸不敢望汝寢苫枕塊泣血三年且止望汝白)¶
<pb:KR1d0051_WYG_115-7b>¶
　(衣素冠挨熬嵗月從来行孝之家墓産芝蘭樹生連/理子孫賢善奕世簪纓其不能者不有人非必有鬼)¶
　(責清夜思之寧不愧邪伏祈仁人孝子逹禮髙賢念/㒺極之深恩感風木之餘恫遵朝廷之制典輓晚世)¶
　(之頺波互相勸勉持服報親世道幸甚人心幸甚之/又曰近世以来人多忌諱孝冠白衣不敢登常人)¶
　(門況公府乎孝冠白衣絶無行於都市者況麻衣麻/絰乎明季之時凡縉紳入公門必用麻衣孝巾麻絰)¶
　(草屨不敢坐漆椅自備竹椅隨行其士民交際賔客/必以麻衣孝巾為公服曽未有假青𤣥之色者新年)¶
　(賀節必著麻衣麻絰徃拜親戚影神及尊長拜/者不以有服為愧受者亦不以孝衣為嫌也)¶
　　　　乾學案釋服從吉律文載於十惡之條即期¶
　　　　喪釋服亦有杖六十之律國家之立法不綦¶
<pb:KR1d0051_WYG_115-8a>¶
　　　　嚴哉此非特脱衰易吉為不終喪制者言即¶
　　　　偶然而易之亦法之所禁也乃今世之人其¶
　　　　以衰絰終喪而一日未嘗去體者有㡬人乎¶
　　　　或行慶賀而釋或赴燕㑹而釋或干有司而¶
　　　　釋甚者尋常出行道上而亦釋羣相習為固¶
　　　　然而不以為怪視煌煌國典之所禁竟不一¶
　　　　寘懐焉噫不亦大可異也哉夫今人之居喪¶
　　　　其於古人居處飲食言語之節所謂居喪之¶
<pb:KR1d0051_WYG_115-8b>¶
　　　　實者一切無之獨其外之素服存耳今且并¶
　　　　其素服而易之則是竟未嘗有居喪之文也¶
　　　　重服且然又何論乎輕服人心之日漓而國¶
　　　　典之不振也一至此乎彼庶人之無知者固¶
　　　　不足責矣章逄之子搢紳之徒亦且内不顧¶
　　　　乎名教而外不畏乎王章滔滔之世夫安從¶
　　　　而救之是在有世道之責者舉律文之所載¶
　　　　而實行之有不率者罪無赦庶乎人心稍知¶
<pb:KR1d0051_WYG_115-9a>¶
　　　　警覺而風俗可以漸囘不然國典具在猶且¶
　　　　不能防制吾獨奈之何㦲¶
　(張文嘉曰今多有為嫁娶慶賀諸事冒禁忘哀釋服/從吉者而且公然於簡帖之中直書從吉二字因而)¶
　(華服悖典禮蔑王章肆行無忌真可/痛哭流涕矣知禮者愼勿踵其敝焉)¶
　　　喪中産子¶
左傳定公九年春宋公使樂大心盟于晉且逆樂祁之¶
尸辭偽有疾乃使向巢如晉盟且逆子梁之尸子明謂¶
桐門右師出曰吾猶衰絰而子擊鍾何也右師曰喪不¶
<pb:KR1d0051_WYG_115-9b>¶
在此故也既而吿人曰已衰絰而生子余何故舍鍾(注/見)¶
(下喪中/用樂條)¶
　　　　乾學案禮經言喪制詳矣初不及服内生子¶
　　　　之禁者蓋孝子三載之中寢處於外原無入¶
　　　　室之禮則自不必有此禁子明衰絰生子即¶
　　　　見貶於右師則知禮文所不載非寛以待人¶
　　　　子正以天下絶無此事也不然豈有居喪之¶
　　　　制纎悉具備反於此等節目而置之不道哉¶
<pb:KR1d0051_WYG_115-10a>¶
後漢書陳蕃𫝊蕃為樂安太守民有趙宣葬親不閉埏¶
隧居其中行服二十年蕃與相見問及妻子而宣五子¶
皆服中所生蕃大怒曰寢宿冢藏而孕育其中誑時惑¶
衆誣於鬼神遂致其罪¶
　(閻若璩曰聖人制禮無過不及故喪不過三年示民/有終也宣乃行服二十年且寢宿冢藏立異釣名反)¶
　(蹈服内生子之罪所以偽儒之行一敗/有求齒於庸衆人而不得者可不戒哉)¶
　　　　乾學案服内生子漢人未必有此律然既為¶
　　　　禮之所禁自為刑之所加也觀陳公此舉可¶
<pb:KR1d0051_WYG_115-10b>¶
　　　　見東漢之世原以服内生子為非禮矣傳言¶
　　　　五子皆服内所生未必皆生於二十七月之¶
　　　　内也既二十年不釋服則生於二十年之中¶
　　　　者皆可謂之服内所生矣¶
　(楊文言曰喪以三年為斷寛以待小人正嚴以責君/子行服二十年而舉五子已惡其偽矣況儼然冢藏)¶
　(之中而肆焉為擁妻抱子之地此仲舉所以深疾之/也若反虞而安其室廬罪庸未減除服生子豈過責)¶
　(焉故天下偽君子/之罪浮於眞小人)¶
　風俗通義俗傳彭城相袁元服父字伯楚為光禄卿¶
<pb:KR1d0051_WYG_115-11a>¶
　於服中生此子時年長矣不孝莫大於無後故取舉¶
　之君子不隱其過因以服為字應劭曰謹案元服名¶
　賀汝南人也祖父名原為侍中安帝始加元服百官¶
　㑹賀臨嚴垂出而孫適生喜其嘉㑹因名曰賀字元¶
　服原父安為司徒忠蹇匪躬盡誠事國啓發和帝誅¶
　討竇氏中興以來最為名宰原有堂構之稱矜於法¶
　度伯楚名彭清擬夷叔政則冉季厯典三郡致位上¶
　列賀早失母不復繼室云曽子失妻而不娶曰吾不¶
<pb:KR1d0051_WYG_115-11b>¶
　及尹吉甫子不如伯竒以吉甫之賢伯竒之孝尚有¶
　放逐之敗我何人哉清髙舉動皆此類也何其在服¶
　中生子而名之賀者乎雖至愚人猶不云爾¶
唐律在父母喪生子¶
　䟽議在父母喪生子者皆謂二十七月内懐胎者若¶
　父母未亡以前懐胎雖於服内生子者不坐縦除服¶
　以後始生但計胎月是服内懐者依律得罪並合免¶
　所居之一官¶
<pb:KR1d0051_WYG_115-12a>¶
居父母喪生子者徒一年¶
　䟽議居父母喪生子已於名例免所居官章中解訖¶
　皆謂在二十七月内而姙娠生子者其服内生子事¶
　若未發自首亦原¶
　(萬斯同曰上一條言免所居官當是有官之人下一/條言徒一年當是無官之人古人定律其嚴於居喪)¶
　(如此雖當時未必盡能遵行然學士大夫猶知有所/羞畏至明太祖始削去之則人益無所憚而風俗之)¶
　(薄更不/可言矣)¶
明太祖孝慈録序古不近人情而太過者有之禁令服¶
<pb:KR1d0051_WYG_115-12b>¶
内勿生子朕覽書度意實非萬古不易之法若果依前¶
式人民則生理罷焉¶
　(周錫曰近年江東有朝士服内生子反誣其妻與/外人通其妻自縊死湖南有老儒服内生子乃沈)¶
　(之江中遂絶嗣此皆不/知本朝無服内之禁也)¶
　　　　乾學案服内生子不孝之大世之稍有人心¶
　　　　者莫不以為不可而明太祖乃獨去之何哉¶
　　　　論者謂啇之帝辛宋之兀凶劭明之武宗皆¶
　　　　服内所生故終至悖戾而傾覆是則縱情背¶
<pb:KR1d0051_WYG_115-13a>¶
　　　　禮之事古固有之要所生必不肖之子非但¶
　　　　得罪於名教并且貽禍於邦家亦可為世之¶
　　　　殷鑒矣明祖因己之多欲反詆古禮為不情¶
　　　　於是律文亦删去之而世之蕩軼禮法者益¶
　　　　放縱而不可禁夫律嚴其防雖不足遏人情¶
　　　　之流然人心猶知有儆惕今并此律文而去¶
　　　　之將更何所禁制哉愚以為服中所生在王¶
　　　　家者既已召顚覆之災則在士庶者必其致¶
<pb:KR1d0051_WYG_115-13b>¶
　　　　敗亂之釁可知也公羊子論喪娶以為有人¶
　　　　心者冝於此焉變矣愚於服内生子亦云¶
　　　停喪不葬¶
晉書賀循為武康令俗多厚葬及有拘忌迴避數月停¶
喪不葬者循皆禁焉¶
山公啓事晉山濤曰臣欲以郄詵為温令詔可尋又啓¶
曰訪聞詵喪母不時葬遂於所居屋後假葬有異同之¶
議請更選之詔曰君為管人倫之職此輩應為清議與¶
<pb:KR1d0051_WYG_115-14a>¶
不便當裁處之¶
南史何承天𫝊時丹陽溧陽丁況等久喪不葬承天議¶
曰禮云還葬當謂荒儉一時故許其稱財而不求備丁¶
況三家數十年中葬輙無棺櫬實由淺情薄恩同於禽¶
獸者爾竊以丁寳等同伍積年未嘗勸之以義繩之以¶
法十六年冬既無新科又未申明舊制有何嚴切歘然¶
相紏或由鄰曲分爭以興此言如聞在東諸處比例既¶
多江西淮北尤為不少若但讁此三人殆無所肅開其¶
<pb:KR1d0051_WYG_115-14b>¶
一端則互相恐動臣愚謂況等三家且可勿問因此附¶
定制㫖若民人葬不如法同伍當即紏言三年除服之¶
後不得追相告引¶
唐書顔眞卿使河東劾奏朔方令鄭延祚母死不葬三¶
十年有詔終身不齒(舊唐書作延祚母卒二/十九年殯僧舍垣地)¶
聖厯元年十月鳯閣侍郎王方慶奏言凖令期喪大功¶
未葬並不得叅朝賀仍給喪不叅宴㑹比來朝官不依¶
禮法身有哀慘陪列朝賀手舞足蹈公違憲章名教既¶
<pb:KR1d0051_WYG_115-15a>¶
虧實玷皇化請申明更令禁斷詔曰可¶
　　　　乾學案此條非停喪不葬之謂也蓋以未葬¶
　　　　之前哀痛方深故不許其朝賀耳然唐世期¶
　　　　功之喪猶且嚴於防制如此則今有親喪久¶
　　　　不葬而靦然入居朝列者視此寧不愧心哉¶
五代㑹要周廣順三年十一月敕應内外文武臣僚幕¶
職州縣官舉選人等今後有父母未經營葬其主家之¶
長不得輙求仕進所由司亦不得申舉其合赴舉選者¶
<pb:KR1d0051_WYG_115-15b>¶
葬事禮畢敕所由於家狀内具言不得調冒所司覺察¶
紏舉犯者必行典法如是不加覺察罪在紏察之司¶
　(萬斯同曰五代之季天下之亂極矣乃廣順詔書父/母未葬主喪者不許仕進且令於家狀内具言而不)¶
　(覺察者有罪一何詞嚴而義正也天下不孝之子其/愛親之心每不勝其仕進之心惟不許其仕進則彼)¶
　(之急於榮利者不得不勉强以圖葬其親庶乎學士/大夫之家無有乆而不葬者矣周祖此詔真敦厲薄)¶
　(俗之要道豈第一代之美政/哉即千萬世遵行之可也)¶
宋史禮志嘉祐七年詔大宗正自今皇親之喪五年以¶
上未葬者不以有無尊親新喪並擇日葬之初龍圖閣¶
<pb:KR1d0051_WYG_115-16a>¶
直學士向傳式言故事皇親係節度使以上方許承凶¶
營葬其卑幼喪皆隨葬之自慶歴八年後積十二年未¶
葬者㡬四百餘喪官司難於卒辦致濮王薨百日不及¶
葬請自今兩宅遇有尊屬之喪不以官品為限而葬之¶
下判大宗正司太常禮院司天監議而有是詔元祐中¶
又詔御史臺臣僚父母無故十年不葬即依條彈奏及¶
令吏部候限滿檢察尚有不葬父母即未得與關升磨¶
勘如失檢察亦許彈奏¶
<pb:KR1d0051_WYG_115-16b>¶
　周密癸辛雜識或謂停父母之喪乆而不葬者則其¶
　子孫每歳縮小近見錢達可康自修二子之事皆然¶
　此其異也¶
　墓銘舉例呂成公曰舉立封竁窆之柄委之巫史甚¶
　者兄弟忿鬩或謂是山於伯獨吉或謂是水於季獨¶
　凶狐疑相伏暴其親之遺骨而不可掩是可哀也已¶
元典章延祐五年五月福建閩海道肅政㢘訪司準本¶
道㢘訪使趙奉訓牒檢㑹至元十五年欽奉條畫丙一¶
<pb:KR1d0051_WYG_115-17a>¶
欵節該提刑按察司官所至之處省察風俗宣明教化¶
若有不孝不悌亂常敗俗皆紏而繩之開申御史臺施¶
行欽此竊見江南民俗率多逺喪稽葬習以成風是省¶
察宣明者有所未至耳蓋嘗聞之惟送死可以當大事¶
而喪具稱家有無所以使貧富之葬咸遂人鬼之道俱¶
安也今閩中停喪不葬動經一二十年有一家累至三¶
四柩者問之則曰年月未利下地未得貧乏不能勝喪¶
案禮諸侯大夫士葬皆有月數是古者不擇年月矣春¶
<pb:KR1d0051_WYG_115-17b>¶
秋九月丁巳葬定公雨不克葬戊午日下昃乃克葬是¶
不擇日矣鄭葬簡公司墓之室當路毁之則朝而窆不¶
毁則日中而窆是不擇時矣古之葬者皆於國都之北¶
兆域有常處是不擇地矣經曰喪與其易也寧戚苟能¶
盡其哀痛之情稱家有無貧而薄葬曷害於禮且紙衣¶
瓦棺猶可全其孝愛況留停於家者已具有棺衣耶而¶
下貧之户不即營葬輙作佛事欲為死者妄徼冥福先¶
賢有言天堂無則已有則君子登地獄無則已有則小¶
<pb:KR1d0051_WYG_115-18a>¶
人入今不以君子之道待其所親而以小人目之豈得¶
為孝愛乎移飯僧所費為營葬之資固不患不勝喪也¶
矧有附郭僧寺係焚修之地公然頓寄靈柩尤為非宜¶
夫父子之親兄弟之愛夫婦之恩人皆有之不幸遇其¶
死亡隨家厚薄以時而葬則為盡孝愛之道停柩不舉¶
曠嵗厯月使其流蟲出汗過者掩鼻於汝安乎生者安¶
則死者亦安矣掩骼埋胔王政所先今民間死者各有¶
親屬及至暴露不葬深乖古者之典尤傷天地之和是¶
<pb:KR1d0051_WYG_115-18b>¶
宜明白開諭限以月日使依期埋葬以厚人倫之道以¶
長孝愛之風其於教化豈小補㦲咨請照驗施行更為¶
備申憲臺照詳行下各遵一體施行¶
明律凡有(尊/卑)喪之家必須依禮定限安葬若惑於風水¶
及託故停柩在家經年暴露不葬者杖八十(若棄毁死/屍又有本)¶
(律/)¶
　(丘濬大學衍義補按江浙閩廣民間多有泥於風水/之說及欲繁其儀文以徇俗尚者故喪多有留至三)¶
　(五七年甚至累數喪而不舉者前喪未已後喪又繼/終無己時使死者不得歸土生者不得樂生積隂氣)¶
<pb:KR1d0051_WYG_115-19a>¶
　(於城郭之中留伏屍於室家之内十年之間其家豈/無婚婣吉慶之事親死未葬恬然忘哀作樂流俗之)¶
　(敝莫此為甚乞明為禁限留喪過三月不葬者律以/暴露之罪若有逺行啇宦及期不至者明白告官方)¶
　(許踰/限)¶
　(魏校與余烋書昔者得汝書吾意汝先公葬也乆矣/汝弟煥至亟問之涕泣而對乃知未也吾責之曰乃)¶
　(父身後暴露十有三年矣若此與無子何别乎何子/平有故不得葬尚自謂我情事未伸天地間一罪人)¶
　(耳況無故而不葬罪將安逃禮過時而不葬主喪者/不釋服今汝兄弟俱釋衰絰從吉施施焉于于焉與)¶
　(他人同是可忍也孰不可忍也正以名教則汝兄弟/不可復入學校之門矣雖然此責在汝尤重以汝為)¶
　(一家之長也嗚呼乃父學為大儒官至少宰身後暴/露不得安其體魄孤魂漂漂其竟何依汝兄弟恬然)¶
<pb:KR1d0051_WYG_115-19b>¶
　(安焉是蠻貊之道非復/詩禮之家矣亦獨何心)¶
　(黄佐鄉禮凡停柩踰年不葬及溺於風水/兄弟相推託不葬者各行戒諭違者罪之)¶
　(沈鯉曰人子一生大事亦止此送終一事於此而心/有不盡則無復可盡之心矣奈何以兄弟衆多彼此)¶
　(相諉使日乆暴露或草草完事致有日後之悔竊以/為為長子者力能獨辦便當以為己任不必徧派衆)¶
　(子各人行孝各人盡心爭先致力纔是人子若有心/靠衆子一分便是自己心上有一分不能盡處豈不)¶
　(聞古之孝子遇親之難爭先赴死以求相代者/乎彼其於生命可捨何區區財物之足云也)¶
大清律文與明律同¶
　(張文嘉齊家寳要唐滎陽鄭氏兄弟三人仕宦母亡/二十九年未葬顔清臣劾奏之三人放歸田里終身)¶
<pb:KR1d0051_WYG_115-20a>¶
　(勿齒宋崇寧間劉炳與弟煥皆官侍從而親喪不葬/坐奪職罷郡徽宗朝雖姦黨恣行而清議尚立如此)¶
　(今官國律雖有停柩經年之禁而卒無有舉行者若/禮  援禮經未葬不除服之文而申暴露不葬親之)¶
　(罰特請於不朝著為令甲凡服滿未葬者仕宦不準/補官生儒  許應試其補官呈詞必須明開某年月)¶
　(日成服某年月日安葬於某處某年月日服除仍取/宗族鄰右及墓地人等結狀方準補官其或未葬而)¶
　(詭言葬者如有首發俱以匿喪論罪連坐結狀之人/若夫庶人服滿不葬者許宗族鄰里首其暴棺之罪)¶
　(庶乎人人知警無/有不葬其親者矣)¶
　(韋人鳯曰讀魏恭簡公與余烋書可見當時士大夫/鮮不葬其親者故余煥兄弟不葬公痛罪之如此今)¶
　(則不勝責矣且亦習為固然欲責之而無從矣甚有/世家仕族累代尚未葬者皆由風水發福之說或因)¶
<pb:KR1d0051_WYG_115-20b>¶
　(循怠緩誤之也顧子孫而棄祖父為天地所不容不/孝之罪莫大於是維風者其亟明未葬不許襲職與)¶
　(試之制且嚴親喪踰期不葬/之律庶㡬薄俗知所警爾)¶
　　　　乾學案親死不葬此人子莫大之罪況律有¶
　　　　明禁而世人徃徃犯之何哉以為無其財邪¶
　　　　則斂首足形還葬而無椁固聖人之所許也¶
　　　　以為無其地邪則暴棺於中野而風水是求¶
　　　　又君子之所不為也然則世人之停喪不葬¶
　　　　者果何意㦲彼閭閻之小夫吾又何責獨怪¶
<pb:KR1d0051_WYG_115-21a>¶
　　　　為士大夫者於一身之居處服食無不窮其¶
　　　　財力以為之獨父母之遺骸反不獲一抔之¶
　　　　土而掩蔽焉即旁觀者尚且為之唏嘘太息¶
　　　　而彼乃安焉不顧何人心之漸滅一至於斯¶
　　　　也然則欲振救此弊者將何術而可曰有國¶
　　　　典在一舉律文以治之彼人之不畏禮義者¶
　　　　獨不畏刑罰乎其或仕宦之家有司不敢行¶
　　　　法則必依周廣順之詔書親喪未葬已仕者¶
<pb:KR1d0051_WYG_115-21b>¶
　　　　不許榮進未仕者不許應舉且必於保狀内¶
　　　　明書依禮葬畢方許復官赴試而所司失於¶
　　　　覺察者並罪則凡欲求利達者無不圖速葬¶
　　　　其親而停柩不葬之風庶幾可以少挽即先¶
　　　　儒丘文莊之議亦然昭代之章程前王之法¶
　　　　制昭昭具在何不可舉而行之哉　又案今¶
　　　　福建舉人貢生等服滿縣報府府報布政司¶
　　　　布政司申呈禮部並據本生鄰里結狀稱二¶
<pb:KR1d0051_WYG_115-22a>¶
　　　　十七月服内己經安葬并取地師墳丁土工¶
　　　　結狀一并申報如無結狀不準赴試余在禮¶
　　　　部見之嘆其風俗近古是考亭教思未墜然¶
　　　　是篤終之禮豈可獨使閩士無憾宜推行於¶
　　　　諸布政使司一體飭遵者也¶
　(張爾岐後篤終論葬之習於侈也於是有久而不克/葬者是徒知備物豐儀之為厚其親而不知久而不)¶
　(葬之大悖於禮也先王之制喪禮始死而襲襲而斂/三日而殯殯而治葬具其葬也貴賤有時天子七月)¶
　(諸侯五月大夫三月士庶踰月先時而葬者謂之渴/葬後時而葬者謂之怠葬其自襲而斂自斂而殯自)¶
<pb:KR1d0051_WYG_115-22b>¶
　(殯而葬中間皆不治他事各視其力日夕拮据至葬/而已以為所以計安親體者必至乎葬而始畢也襲)¶
　(也斂也殯也皆以期成乎葬者也殯則不可不葬猶/之襲則不可不斂斂則不可不殯相待而為始終者)¶
　(也故不可以他事間也今有人親死踰日而不襲踰/月而不斂踰時而不殯則人必警之矣其人非狂且)¶
　(癡必有痛乎其心者矣至於累年而不葬則相與安/之何也殯者必於賓位所以賓之也父母而賓之人)¶
　(子之所不忍也而為之者以將葬故賓之也所以漸/即乎逺也殯而不葬是使其親退不得反於寢進不)¶
　(得即於墓不猶之客而不得歸歸而未能至者歟此/非人事之至難安而人子之大不忍者歟喪服小記)¶
　(曰久而不葬者唯主喪者不除䟽曰久而不葬謂有/事礙不得依月葬者則三年冠服身皆不得祥除也)¶
　(陳氏曰主喪者不除謂子於父妻於夫孤孫於祖父/母臣於君未葬不得除衰絰也乃知古之人有不幸)¶
<pb:KR1d0051_WYG_115-23a>¶
　(有故不得葬其親者雖踰三年不除服其心所痛在/於未葬以為與未及三月者同實也與未及三月者)¶
　(同實斯不得計時而即吉矣何也喪之即吉始於虞/而成於禫虞之為禮起於既葬送形而徃迎精而返)¶
　(故為虞以安之未葬則無所為而虞不虞則卒哭與/祔皆無所為而舉卒哭與祔不得舉又何為而可以)¶
　(練何為而可以祥且禫日月邁於上殯宮淹於下故/雖踰三年與未及三月者同實也未及三月而欲舉)¶
　(祥禫之禮行道之人弗忍矣斯其所以可以除而弗/除歟斯其所以寧斂形旋葬縣棺而封而必不敢為)¶
　(溢望奢求以至於久而不葬也歟不然古之人豈不/欲厚其親者哉盡人皆子也生事顯榮死葬華盛盡)¶
　(人之子皆有是心也尊卑制乎分盈絀限乎力斯誠/不可如何者耳孟子不云乎不得不可以為恱無財)¶
　(不可以為恱奈何以欲厚其親之心反使其親乆客/而不得即於安豈非所謂去其小不備而就大不備)¶
<pb:KR1d0051_WYG_115-23b>¶
　(者乎盍亦思/所以變計乎)¶
　(王蕙子曰杭人多停柩不葬每寄柩管墳人家康熙/辛亥仲冬岳墳寄柩有失火者燒棺十餘具灰骨難)¶
　(辨其寄柩子孫痛苦莫伸又前崇禎戊辰季夏淫雨/發横自天竺至雷院金沙灘漂去棺木數百具皆莫)¶
　(能辨號慟而已即此而觀停柩日/久水火不測速葬之保全多矣)¶
　　　(附/)喪不即塞¶
後漢書樂安民趙宣葬親不閉埏隧居其中行服二十¶
年(詳見上喪/中産子條)¶
北史王瓊傳瓊女適范陽盧道亮不聽歸其夫家女卒¶
<pb:KR1d0051_WYG_115-24a>¶
哀慟無己瓊仍葬之别所冢不即塞常於壙内哭泣久¶
之乃掩當時深怪之¶
　　　喪中用樂¶
喪大記疾病君大夫徹縣士去琴瑟¶
雜記父有服宮中子不與於樂母有服聲聞焉不舉樂¶
妻有服不舉樂於其側(注宮中子與父同宫者也禮由/命士以上父子異宮不與於樂)¶
(謂出行見之/不得觀也)大功將至辟琴瑟(注亦所以/助哀也)小功至不絶¶
樂(疏父有服在於宮中則子不與於樂謂出行見之不/得觀也此謂命士以下與父同宮者若異宮則得與)¶
<pb:KR1d0051_WYG_115-24b>¶
(樂崔云父有服齊衰以下之服也若重服/則期後猶有子姓之冠自當不得與於樂)¶
曲禮鄰有喪舂不相里有殯不巷歌(注五家為鄰相者/以音聲相勸相蓋)¶
(舂人歌以助舂也二十五/家為里巷歌歌於巷也)　檀弓文同¶
居喪不言樂¶
　(呂大臨曰吉凶之事不得相干哀樂/之情不可以貳故喪凶事也不言樂)¶
間傳小功緦麻議而不及樂　喪服四制文同¶
喪大記九月之喪食肉飲酒不與人樂之五月三月之¶
喪比葬食肉飲酒不與人樂之¶
<pb:KR1d0051_WYG_115-25a>¶
檀弓大功廢業或曰大功誦可也(注䟽詳見第八/十一卷通論)¶
喪服四制祥之日鼓素琴¶
喪大記祥而外無哭者禫而内無哭者樂作矣故也¶
左傳杞孝公卒晉悼夫人喪之(注悼夫人晉平公/母杞孝公姊妹)平公¶
不徹樂非禮也禮為鄰國闕(注禮諸侯絶期/故以鄰國責之)¶
　　　　乾學案平公乃孝公之甥於禮無服似可以¶
　　　　作樂然服雖絶而甥舅之情不可抑庸可於¶
　　　　初喪之際即聆鐘鼓之音況母有服聲聞焉¶
<pb:KR1d0051_WYG_115-25b>¶
　　　　不舉樂又禮之明訓邪左氏但以鄰國之義¶
　　　　責之猶其餘者也¶
定公九年春宋公使樂大心盟于晉且逆樂祁之尸辭¶
偽有疾乃使向巢如晉盟且逆子梁之尸(注巢向/戌曽孫)子明¶
謂桐門右師出(注子明樂祁之子溷也右師樂大心子/明族父也右師徃到子明舍子明逐使)¶
(出門/去)曰吾猶衰絰而子擊鍾何也(注忿其不逆父喪因/責其無同族之恩)¶
右師曰喪不在此故也既而吿人曰已衰絰而生子余¶
何故舍鍾(注已子/明也)子明聞之怒言於公曰右師將不利¶
<pb:KR1d0051_WYG_115-26a>¶
戴氏(注樂氏/戴公族)不肯適晉將作亂也不然無疾乃逐桐門¶
右師(注逐之在明年終/叔孫昭子之言)¶
晉書禮志漢魏故事將葬設吉凶鹵簿皆有鼓吹新禮¶
以禮無吉駕導從之文臣子不宜釋其衰麻以服𤣥黄¶
除吉駕鹵簿又凶事無樂遏密八音除凶服之鼓吹摯¶
虞以為祥車曠左則今之容車也宜定新禮設吉服導¶
從如舊其凶服鼓吹宜除詔從之¶
　(顧湄曰魏武遺令云月朝十五輙向帳作伎晉書禮/志云魏武以正月崩魏文以其年七月設伎樂百戲)¶
<pb:KR1d0051_WYG_115-26b>¶
　(是魏不以喪廢樂也蔑禮傷敎毁方/敗常曹氏父子眞先王之罪人矣)¶
魏書延昌三年七月司空清河王懌第七叔母北海王¶
妃劉氏薨司徒平原郡開國公髙肈兄子太子洗馬員¶
外亡並上言未知出入猶作鼓吹不請下禮官議決太¶
學博士封祖胄議喪大記云期九月之喪既葬飲酒食¶
肉不與人樂之五月三月之喪比葬飲酒食肉不與人¶
樂之世叔母故主宗子直云飲酒食肉不言不與人樂¶
之鄭𤣥云義服恩輕以此推之明義服葬容有樂理又¶
<pb:KR1d0051_WYG_115-27a>¶
禮大功言而不議小功議而不及樂言論之間尚自不¶
及其於聲作明不得也雖復功德樂在宜止四門博士¶
蔣雅哲議凡三司之尊開國之重其於王服皆有厭絶¶
若尊同體敵雖䟽尚宜徹樂如或不同子姓之喪非適¶
者既殯之後義不闕樂國子助教韓神固議歌舞可以¶
展耳目之適絲竹可以肆遊宴之娱故於樂貴懸有哀¶
則廢至若德儉如禮升降有數文物昭旂旗之明錫鸞¶
為行動之響列明貴賤非措哀樂於其間矣謂威儀鼓¶
<pb:KR1d0051_WYG_115-27b>¶
吹依舊為允兼儀曹郎中房景先駮曰案祖胄議以功¶
德有喪鼓吹不作雅哲議齊衰卒哭簫管必陳準之輕¶
重理用未安聖人推情以制服據服以副心何容拜虞¶
生之奠於神宮襲衰麻而奏樂大燧一移哀情頓盡反¶
心以求豈制禮之意也就如所言義服恩輕既虞而樂¶
正服一期何以為斷或義服尊正服卑如此之比復何¶
品節雅哲所議公子之喪非適者既殯之後義不闕樂¶
案古雖有尊降不見作樂之文未詳此據竟在何典然¶
<pb:KR1d0051_WYG_115-28a>¶
君之於臣本無服體但恩誠相感致存惻隱是以仲遂¶
卒垂笙籥不入智悼在殯杜蕢明言豈大倫之痛既殯¶
而樂乎又神固等所議以為笳鼓不在樂限鳴鐃以警¶
衆聲笳而清路者所以辨等列明貴賤耳雖居哀恤施¶
而不廢麤而言之似如可通考諸正典未為符合案詩¶
云鍾鼓既設鼓鍾伐鼛又云於論鼓鍾於樂辟雍言則¶
相連豈非樂乎八音之數本無笳名推而類之簫管之¶
比豈可以名稱小殊而不為樂若以王公位重威飾宜¶
<pb:KR1d0051_WYG_115-28b>¶
崇鼓吹公給不可私辭者魏絳和戎受金石之賞鍾公¶
勲茂蒙五熟之賜若審功膺賞君命必行豈可陳嘉牢¶
於齊殯之時擊鍾磬於虞祔之後尋究二三未有依據¶
國子職兼文學令聞所歸宜明據典謨曲盡斟酌率由¶
心衷以辨疑惑何容總議並申無所析剖更詳得失據¶
典正議秘書監國子祭酒孫惠蔚太學博士封祖胄等¶
重議司空體服衰麻心懷慘切其於聲樂本無作理但¶
以鼓吹公儀致有疑論耳案鼓吹之制蓋古之軍聲獻¶
<pb:KR1d0051_WYG_115-29a>¶
㨗之樂不常用也有重位茂勲乃得備作方之金石準¶
之管絃其為音奏雖曰小殊然其大體與樂無異是以¶
禮云鼓無當於五聲五聲不得不和竊惟今者加台司¶
之儀蓋欲兼廣威華若有哀用之無變於吉便是一人¶
之身悲樂並用求之禮情於理未盡二公雖受之於公¶
用之於私出入聲作亦以娯己今既有喪心不在樂笳¶
鼓之事明非欲聞其從寧戚之義廢而勿作但禮崇公¶
卿出入之儀至有趨以采齊行以肆夏和鑾之聲佩玉¶
<pb:KR1d0051_WYG_115-29b>¶
之飾者所以顯槐鼎之至貴彰宰輔之為重今二公地¶
處尊親儀殊百辟鼔吹之用無容全去禮有懸而不樂¶
今陳之以備威儀不作以示哀痛述理節情愚謂為允¶
詔曰可從國子後議¶
南史齊廢帝昭業武帝崩大斂始畢乃悉呼武帝諸伎¶
備奏衆樂諸伎雖畏威從事莫不哽咽流涕¶
梁書昭明太子傳普通三年十一月始興王憺薨舊事¶
以東宮禮絶旁親太子意以為疑命僕射劉孝綽議曰¶
<pb:KR1d0051_WYG_115-30a>¶
案張鏡撰東宮儀記稱三朝發哀者踰月不舉樂鼓吹¶
寢奏服限亦然尋旁絶之義義在去服服雖可奪情豈¶
無悲鐃歌輟奏良亦為此既有悲情宜稱兼慕卒哭之¶
後依常舉樂太子令曰尋情悲之說非止卒哭之後縁¶
情為論此自難一也用張鏡之舉樂棄張鏡之稱悲一¶
鏡之言取舍有異此自難二也劉僕射之議即情未安¶
可令諸賢更共詳衷司農卿明山賓等議稱慕悼之解¶
宜終服月於是令付典書遵用以為永準¶
<pb:KR1d0051_WYG_115-30b>¶
周書斛斯徴傳髙祖山陵還宣帝欲作樂令議其可否¶
徴曰孝經云聞樂不樂聞尚不樂其況作乎内史鄭譯¶
曰既云聞樂明即非無止可不樂何容不奏帝遂依譯¶
議譯因此銜徴譖之下獄¶
　　　　乾學案食㫖不甘聞樂不樂經本人情以著¶
　　　　世教也乃佞臣讇妄說經以逄君惡曲士猖¶
　　　　狂弃禮以逃世患真千古之罪人也¶
隋書五服之喪受册及之職儀衛依常式唯鼓樂從而¶
<pb:KR1d0051_WYG_115-31a>¶
不作若以戎事不用此制¶
舊唐書唐紹善三禮景龍二年韋庶人上言自妃主及¶
命婦宮官葬日請給鼓吹中宗特制許之紹上䟽諫曰¶
竊聞鼓吹之樂本為軍容昔黄帝涿鹿有功以為警衛¶
故棡鼓曲有靈夔吼鵰鶚爭石墜崖壯士怒之類自昔¶
功臣備禮適得用之丈夫有四方之功以恩加寵錫假¶
如郊天祀地誠是重儀惟有宮懸本無案據故知軍樂¶
所備尚不洽於神祇鉦鼓之音豈能接於閨閫準式公¶
<pb:KR1d0051_WYG_115-31b>¶
主王妃已下葬禮惟有團扇方扇綵帷錦鄣之色加之¶
鼓吹歴代未聞又準令五品官昏葬元無鼓吹惟京官¶
五品得借四品官則不當給限便是班秩本因天子儀¶
飾乃復過之事非倫次難為定制參詳義理不可常行¶
請停前敕各依常典䟽奏不納¶
唐㑹要穆宗長慶三年十二月浙西觀察使李德裕奏¶
應百姓厚葬及於道途盛陳祭奠兼設音樂等閭里編¶
氓罕知教義生無孝飬可紀殁以厚葬相矜器仗僭差¶
<pb:KR1d0051_WYG_115-32a>¶
祭奠奢靡仍以音樂榮其送終或結社相資或息利自¶
辦生業儲蓄以之皆空習以為常不敢自廢人戸貧破¶
抑此之由今百姓等喪葬祭奠並不許以金銀錦繡為¶
飾及陳設音樂其葬物渉於僭踰者並勒毁除結社之¶
類任充喪服糧食等用伏以風俗之弊誠宜改張臣今¶
已施行人稍知勸伏請自今已後如有人犯者準法科¶
罪其官吏已下不能紏察請加懲責仍請常委出使郎¶
官御史訪察敕㫖宜依¶
<pb:KR1d0051_WYG_115-32b>¶
唐律十惡不孝條居父母喪作樂　不義條居夫喪作¶
樂¶
　䟽議自作遣人等樂謂擊鍾鼓奏絲竹匏磬塤箎歌¶
　舞散樂之類¶
喪制未終釋服從吉若忘哀作樂(自作遣/人等)徒三年雜戲¶
徒一年即遇樂而聽及參預吉席者各杖一百¶
　䟽議喪制未終謂父母及夫喪二十七月内釋服從¶
　吉若忘哀作樂注云自作遣人等徒三年其父卒母¶
<pb:KR1d0051_WYG_115-33a>¶
　嫁及為祖後者祖在為祖母若出妻之子並居心喪¶
　之内未合從吉若忘哀作樂自作遣人等亦徒三年¶
　雜戲徒一年樂謂金石絲竹笙歌鼓舞之類雜戲謂¶
　摴蒱雙陸彈碁象博之屬即遇樂而聽謂因逄奏樂¶
　而遂聽者參預吉席謂遇逄禮宴之席參預其中者¶
　各杖一百¶
問居期喪作樂及遣人作律條無文合得何罪¶
　䟽議禮云大功將至辟琴瑟鄭注云亦所以助哀又¶
<pb:KR1d0051_WYG_115-33b>¶
　云小功至不絶樂喪服云古者有死於宮中者即三¶
　月為之不舉樂況乎身服期功心忘哀戚或遣人作¶
　樂或自奏管絃既坫大猷須加懲誡律雖無文不合¶
　無罪從不應為之坐期喪從重杖八十大功以下從¶
　輕笞四十緦麻卑㓜不可重於釋服之罪¶
唐書百官志凡齊衰心喪以上奪情從職及周喪未練¶
大功未葬皆不預宴大功以上喪受册涖官鼓吹從而¶
不作戎事則否¶
<pb:KR1d0051_WYG_115-34a>¶
開元禮父有服子不與於樂母有服聲聞焉不舉樂妻¶
有服不舉樂於其側大功至辟琴瑟小功至不絶樂¶
　　　　乾學案開元禮此條即用雜記之文雖朝廷¶
　　　　遵用古禮未知民間果能率循否但既垂為¶
　　　　一代之制則不可以不載故附著焉¶
宋史禮志太宗太平興國七年正月學士李昉等奏議¶
曰案唐長慶三年令百姓喪葬不得陳設音樂臣等叅¶
詳喪用音樂望嚴禁之九年詔曰訪聞喪葬之家有舉¶
<pb:KR1d0051_WYG_115-34b>¶
樂及令章者蓋聞鄰里之内喪不相舂苴麻之旁食未¶
嘗飽此聖王教化之道治世不刋之言何乃匪人親罹¶
釁酷或則舉奠之際歌吹為娱靈柩之前令章為戱甚¶
傷風教實紊人倫今後有犯此者並以不孝論預坐人¶
等第科斷所在官吏常加覺察如不用心並當連坐¶
　陳晹樂書父有服宮中子不與於樂母有服聲聞焉¶
　不舉樂妻有服不舉樂於其側大功將至辟琴瑟小¶
　功至不絶樂蓋樂不止於琴瑟而琴瑟特常御者而¶
<pb:KR1d0051_WYG_115-35a>¶
　已曲禮曰君子無故不徹琴瑟大功之親有服其將¶
　至則為有故矣雖辟琴瑟可也未至則不必辟矣小¶
　功之親有服雖至不絶樂其將至又可知矣若夫於¶
　己有小功之喪議而及樂又禮之所棄也　諸侯五¶
　月而葬同等至七月而卒哭大夫三月而葬同位至¶
　五月而卒哭士三月而葬外姻至是月而卒哭君之¶
　喪五日而殯大夫三日而殯士三日而殯君於卿大¶
　夫比葬不食肉比卒哭不舉樂則比殯可知矣為士¶
<pb:KR1d0051_WYG_115-35b>¶
　比殯不舉樂則比葬比卒哭可知矣王制言三日而¶
　殯合大夫士庶言之豈先王禮意哉考之春秋晉大¶
　夫智悼子未葬平公作樂為屠蒯所譏晉武帝故事¶
　王公大臣卒三日朝發哀踰月不舉樂其一朝發哀¶
　三日不舉樂豈亦得先王之禮邪　魯人朝祥而暮¶
　歌孔子以為踰月則其善也孟獻子禫架而不樂孔¶
　子以為加於人一等矣蓋朝祥暮歌者於禮為不及¶
　故必踰月然後善禫架而不樂者於禮為過故不謂¶
<pb:KR1d0051_WYG_115-36a>¶
　之知禮特謂之加於人一等而已祥而縞是月禫徙¶
　月樂然則祥而外無哭者禫而内無哭者非樂當作¶
　之時也祥而踰月禫而徙月樂作之時也祥禫而樂¶
　作豈先王因人情而為之節文邪¶
元史諸職官父母亡匿喪縱宴樂遇國哀私家設音樂¶
並罷不叙¶
明太祖實録洪武元年十二月辛未監察御史髙原侃¶
言京師人民循習元人舊俗凡有喪葬設燕㑹親友作¶
<pb:KR1d0051_WYG_115-36b>¶
樂娱尸惟較酒筵厚薄無哀戚之情流俗之壞至此甚¶
非所以為治且京師者天下之本萬民之所取則一事¶
非禮則海内之人轉相視傚弊可勝言況送終禮之大¶
者不可不謹乞禁止以厚風俗上乃詔禮官定民喪服¶
之制¶
世宗實錄嘉靖九年左都御史汪鋐上言居喪之家作¶
樂飲酒實滅弃禮法合無在京在外通行御史督同有¶
司嚴加禁治庶㡬浮費可省風俗可淳　于孔兼為儀¶
<pb:KR1d0051_WYG_115-37a>¶
曹䟽言喪葬所以哀死也乃江南則惟列酒食為弔慰¶
厚奠賻以羙觀主殯者鼓吹優人之雜陳頓忘哭踊之¶
節執紼者歌童樂妓之具在毫無共戚之心彼此同流¶
甚而浮蕩之子弃親不葬十有餘年為弊極矣¶
明律十惡不孝條居父母喪作樂　不義條居夫喪作¶
樂　喪制未終釋服從吉忘哀作樂及叅預筵宴者杖¶
八十¶
大清律文與明律同¶
<pb:KR1d0051_WYG_115-37b>¶
　(黄佐鄉禮凡喪事不得用樂及送殯用/鼓吹雜劇紙幡紙鬼等物違者罪之)¶
　(來知徳日録樂者樂也先王所以飾喜也樂必發於/聲音以其喜也禮斬衰之喪唯而不對齊衰之喪對)¶
　(而不言大功之喪言而不議小功之喪議而不及樂/故鄰有喪舂不相者謂其喧閙而樂也有小功之喪)¶
　(者且議論而不及樂事況父母之喪可以喧閙而用/金鼓之樂乎且聞樂不樂聖有明訓居喪用樂律有)¶
　(大法今不遵聖人之教違祖宗之法而甘為/十惡大罪之人可乎此鼓樂所當革者也)¶
　　　　乾學案衰麻哭泣哀之至者也鐘鼓笙管樂¶
　　　　之至者也天下豈有當至哀之時而為此至¶
　　　　樂之事者在禮里人有殯猶不巷歌而況身¶
<pb:KR1d0051_WYG_115-38a>¶
　　　　遭大變乎大功將至猶辟琴瑟而況身親作¶
　　　　樂乎此非惟禮之所無亦情之所必不忍也¶
　　　　居喪之禮雖古今不無降殺而人子之情則¶
　　　　古今宜無異同奈何忘中心之至痛徇流俗¶
　　　　之惡習也將以為娱其先人乎則死者已無¶
　　　　所知即有知而先人亦不願聞也將以為耀¶
　　　　人耳目乎則死者人所共哀人即不哀而我¶
　　　　亦何暇假之以取恱也況忘哀作樂律有明¶
<pb:KR1d0051_WYG_115-38b>¶
　　　　禁而人猶冒然行之是不特蔑先王之禮抑¶
　　　　且蔑　國家之法矣惟在賢士大夫相與力¶
　　　　維風化於上而人之有不率者一舉律例以¶
　　　　繩之將末俗之流失庶其有所底止哉¶
　(沈鯉曰所知親厚之喪非七日外不可設宴有方宴/聞喪者宜即罷宴又禮稱鄰有喪舂不相里有殯不)¶
　(巷歌抑何其藹然惻怛相睦至此也今俗富貴之家/於鄰居小民有喪者則諉曰貴賤不等休戚無關故)¶
　(彼方哭踊我則鼓樂一歌一哭/聲相應和隆古之俗似不如此)¶
　讀禮通考卷一百十五¶

