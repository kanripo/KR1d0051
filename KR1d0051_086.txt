# -*- mode: mandoku-view; -*-
#+TITLE: 讀禮通考
#+DATE: 2015-08-24 22:09:54.673835
#+PROPERTY: ID KR1d0051
#+PROPERTY: BASEEDITION WYG    
#+PROPERTY: JUAN 卷八十六
<pb:KR1d0051_WYG_086-1a>¶
欽定四庫全書¶
　讀禮通考卷八十六　　刑部尚書徐乾學撰¶
　　葬考五¶
　　　衣冠葬¶
虞集程夫人墓誌銘史台孫喪其曽太母不知其處刻¶
木像神具衣裳葬諸湖之新塋或曰葬以藏體魄也象¶
而藏之殆不可然則立石先大夫之墓具載夫人之事¶
以示子孫傳後世或曰其可也請徵文於子某感其言¶
<pb:KR1d0051_WYG_086-1b>¶
為敘其次而著之¶
虞堪書陶孝子傳後常州城陷民陶某父為賊驅去及¶
官軍復城父死不知其所某於寓近營冢壙葬父冠裳¶
旦暮哭臨¶
　西園聞見録楊敬歸德衛人父昱洪武間陳亡敬方¶
　十嵗聞訃即哭踊每思求父遺骸不果乃取衣冠葬¶
　於先塋之次事母文氏極孝謹聞戰陳事輙流涕不¶
　已時人以至孝稱之母卒哀毁踰禮方斂在堂鄰不¶
<pb:KR1d0051_WYG_086-2a>¶
　戒火將及柩敬仰天大哭俄反風息火鄉里異之受¶
　旌子愍舉人仕至知州¶
　顧璘謝孝子傅孝子名廣父忠出賈梁宋聞神仙遐¶
　舉事志竊慕之遂遊名山不歸廣屢年尋覓竟不可¶
　得迨母氏以天年終乃具父衣冠招魂以窆焉哀慕¶
　之心至老不替¶
　　　火葬¶
魏書張始均以郎中為行臺初元遥之討平大乘賊也¶
<pb:KR1d0051_WYG_086-2b>¶
多所殺戮積尸數萬始均忿軍士重以首級為功乃令¶
檢集人首數千一時焚爇至於灰燼用息僥倖見者莫¶
不傷心及始均之死始末在於煙炭之間有焦爛之痛¶
論者或亦推咎焉¶
北史隱逸傳馮亮雅愛山水延昌二年冬病篤遺誡兄¶
子綜斂以衣幍左手持板右手執孝經一卷置尸盤石¶
上去人數里外積十餘日乃焚於山焚燎之日有素霧¶
蓊鬱囬繞其旁自地屬天彌朝不絶¶
<pb:KR1d0051_WYG_086-3a>¶
東都事略建隆三年三月丁亥詔曰王者設棺椁之品¶
建封樹之制所以厚人倫而一風化也近代以來率多¶
火葬甚愆典禮自今宜禁之¶
宋史禮志髙宗紹興二十七年監登聞鼓院范同言今¶
民俗有所謂火化者生則奉養之具惟恐不至死則燔¶
爇而棄捐之何獨厚於生而薄於死乎甚者焚而置之¶
水中識者見之動心國朝著令貧無葬地者許以係官¶
之地安葬河東地狹人衆雖至親之喪悉皆焚棄韓琦¶
<pb:KR1d0051_WYG_086-3b>¶
鎮并州以官錢市田數頃給民安葬至今為美談然則¶
承流宣化使民不畔於禮法正守臣之職也方今火葬¶
之慘日益熾甚事闗風化禮宜禁止仍敕守臣措置荒¶
閒之地使貧民得以收葬少裨風化之美從之二十八¶
年户部侍郎榮薿言比因臣僚陳請禁火葬令州郡置¶
荒閒之地使貧民得以收葬誠為善政臣聞呉越之俗¶
葬送費廣必積累而後辦至於貧下之家送終之具唯¶
務從簡是以從來率以火化為便相習成風勢難遽革¶
<pb:KR1d0051_WYG_086-4a>¶
况州縣休息之乆生聚日繁所用之地必須寛廣仍附¶
郭近便處官司以艱得之故有未行摽撥者既葬埋未¶
有處所而行火化之禁恐非人情所安欲乞除豪富士¶
族申嚴禁止外貧下之民并客旅逺方之人若有死亡¶
姑從其便候將來州縣摽撥到荒閒之地别行取㫖詔¶
依仍令諸州依已降指揮措置摽撥¶
　(二程全書古人之法必犯大惡則焚其尸今風俗之/弊遂以為禮雖孝子慈孫亦不以為異更是公家明)¶
　(立條貫元不為禁如言軍人出戍許令燒焚將骨殖/歸又言郊壇須三里外方得燒人則是别有焚尸之)¶
<pb:KR1d0051_WYG_086-4b>¶
　(法此事只是習慣便不以為事今有狂夫醉人妄以/其先人棺櫬一彈則便以為深讎巨怨及親拽其親)¶
　(而納之火中則略不/以為怪可不哀哉)¶
　(通志葬用火化案杜氏通典云古者送死於中野衣/之以薪而瘞其骨然則此亦古俗也未為害義今則)¶
　(以法律之不復火化矣然一墳所占不止十歩而有/力之人廣圖風水遂致占田為墳而刀耕火種之人)¶
　(無從措手恐非/乆長之慮也)¶
司馬氏書儀世人有遊宦没於逺方子孫火焚其柩收¶
燼歸葬者夫孝子愛親之肌體故斂而葬之殘毁他人¶
之尸在律猶嚴况子孫乃悖謬如此其始葢出於羌俗¶
<pb:KR1d0051_WYG_086-5a>¶
行之既久習以為常見者恬然曽莫之怪豈不哀哉延¶
陵季子適齊其子死葬於嬴博之間骨肉歸復於土命¶
也魂氣則無不之也孔子以為合禮必也不能歸葬葬¶
於所在可也不猶愈於焚之哉¶
　容齋隨筆自釋氏火化之説起於是死而焚尸者所¶
　在皆然固有炎暑之際畏其穢泄肉尚未寒而就爇¶
　者矣魯夏父弗忌獻逆祀之議展禽曰必有殃雖壽¶
　而没不為無殃既其葬也焚煙徹於上謂已葬而火¶
<pb:KR1d0051_WYG_086-5b>¶
　焚其棺椁也呉伐楚其師居麇楚司馬子期將焚之¶
　令尹子西曰父兄親暴骨焉不能收又焚之不可謂¶
　前年楚人與呉戰多死麇中不可并焚也衛人掘褚¶
　師定子之墓焚之於平莊之上燕騎劫圍齊即墨掘¶
　人塚墓燒死人齊人望見涕泣怒自十倍王莽作焚¶
　如之刑燒陳良等所以古人以焚尸為大僇也¶
　事文類聚賈同禁焚死傳曰孝子事死如事生又曰¶
　父母全而生之子全而歸之父母既殁斂首足形旋¶
<pb:KR1d0051_WYG_086-6a>¶
　葬慎䕶戒潔奉死如生斯之謂一死身體髪膚無有¶
　毁傷斯之謂全歸古今達禮也夫生而或毁傷之雖¶
　不仁猶有為也死而後毁傷之則其不仁不亦甚矣¶
　噫今之多焚其死者何哉禮曰新宫火有焚其先人¶
　之敝廬三日哭夫宫廟之與廬舍猶然况又執火而¶
　焚其尸者乎惡不容於誅矣謂縱不仁之子棄其尸¶
　於中野使烏鳶狐狸食之不猶愈於自殘之者歟閭¶
　閻既以為俗而漸染於士大夫之家亦多為之以守¶
<pb:KR1d0051_WYG_086-6b>¶
　職徼逺難祔於先祖之塋域故焚之以苟其便易嗚¶
　呼先王制禮士大夫奉以立身推以化民如之何其¶
　苟便易而棄之也豈獨棄禮哉抑亦舉其親而棄之¶
　也設不幸道逺而貧未能奉而歸買地而葬之廬而¶
　守之俟其久也負骨而歸不亦可乎又或者以惡疾¶
　而死俗云有種慮染其後者而焚之斯則既不仁矣¶
　又惑之甚者夫脩短有命疾病豈有例哉根其由葢¶
　始自桑門之教西域之俗也夫聖王御世制禮作樂¶
<pb:KR1d0051_WYG_086-7a>¶
　布浹仁義如之何使西域之法敗先王之禮經邪教¶
　天下以不仁邪請禁¶
　路史發揮甚矣焚尸之酷也父兮鞠我母兮育我比¶
　其死也一舉而焚之孝子順孫為之安乎曩觀祕閣¶
　閒談有鄭民張福詮者貴糶為雷所撲其妻焚之中¶
　道忽死既而讝曰福詮震死亦偹苦矣而又見焚不¶
　已甚乎以是知焚尸為死者苦也¶
元典章至元十五年正月行臺凖御史臺咨承奉中書¶
<pb:KR1d0051_WYG_086-7b>¶
省劄付近凖北京等路行中書省咨北京路申同知髙¶
朝列牒伏見北京路百姓父母身死徃徃置於柴薪之¶
上以火焚之照得古者聖人治喪具棺椁而厚葬之今¶
本路凡人有喪以火焚之實滅人倫有乖喪禮本省看¶
詳今後除從軍邉逺或為羈旅從便焚燒外據久居土¶
著之家若凖本路所申相應凖此送禮部議得四方之¶
民風俗不一若便一體禁約似有未盡參詳比及通行¶
定奪以來除從軍應役并逺方客旅諸色目人許從本¶
<pb:KR1d0051_WYG_086-8a>¶
俗不須禁約外據土著漢人擬合禁止如遇喪事稱家¶
有無置偹棺椁依理埋葬以厚風俗及據禮部呈隨路¶
廟院寄頓骸骨合無明立條教以革火焚之弊俾民以¶
時喪葬若貧民無地葬者聽於官荒地内埋了若無人¶
收葬者官為埋瘞本部議得除火焚之弊已行禁治外¶
其貧民無地葬者則於官荒地内埋了無人收葬者官¶
為埋瘞似為相應都省凖呈仰遍行合屬依上施行¶
元王惲論中都喪祭禮事狀竊惟送終人子之大事今¶
<pb:KR1d0051_WYG_086-8b>¶
見中都風俗薄惡於喪祭之禮有亟當救正者如父母¶
之喪例皆焚燒以為當然習既成風恬不知痛敗俗傷¶
化無重於此契勘係契丹遺風其在漢民斷不可訓理¶
合禁止以厚薄俗外據滁六無問貴賤多破錢物市一¶
切紙作房室侍從車馬等儀物不惟生者虛費於死者¶
實無所益亦乞一概禁止¶
　(黄瑜雙槐嵗抄聖祖嘗與學士陶安登南京城樓聞/焚尸之氣惡之安曰古有掩骼埋胔之令推恩及於)¶
　(枯骨近世狃於俗或焚之而投骨於水孝子慈孫於/心何忍傷恩敗俗莫此為甚上曰此王道之言也自)¶
<pb:KR1d0051_WYG_086-9a>¶
　(是王師所臨見枯骸必掩埋之而後去洪武三年禁/止浙江等處水葬火葬中書省禮部議以民間死喪)¶
　(必須埋葬如無地官司設為義冢以/便安葬並不得火化違者坐以重罪)¶
　(王廷相曰貧不能營葬具何如曰衣衾棺椁切於身/者也苟貧也餘不必具可也其甚也衣衾周體有棺)¶
　(而無椁亦可也子㳺問喪具夫子曰有毋過禮苟亡/矣斂首足形還葬縣棺而封人豈有非之者哉子路)¶
　(曰傷哉貧也生無以為養死無以為禮也孔子曰啜/菽飲水盡其歡斯之謂孝斂首足形還葬而無椁稱)¶
　(其財斯之謂禮沒於逺方何如曰力能歸其柩正丘/首而葬之禮也不能反其柩旅葬其地亦禮也曰世)¶
　(有火其柩而歸其燼者何如曰斯悖謬之大者也且/夫愛其親之肌體故斂而藏之焚之是戕其親矣何)¶
　(忍乎斯悖謬之大者也延陵季子適齊其長子死即/葬於嬴博之間曰骨肉歸復於土命也若魂氣無不)¶
<pb:KR1d0051_WYG_086-9b>¶
　(之也孔子曰延陵季子之於禮也其合矣乎必也不/能歸葬如季子之葬其子亦可也不猶愈於焚之哉)¶
　(湛若水家訓焚尸之禍殘子孫天性之愛傷天地泰/和之氣能使一方荒旱癘疫我在南京參贊已行之)¶
　(令立一義阡禁一邨人民不許燒焚父母以陷於不/孝之罪皆令葬於義阡以存天和有貧無棺者本家)¶
　(給/與)¶
　　　　乾學案火葬之説悖理賊親之甚斷斷不可¶
　　　　不禁革者及觀榮嶷及通志之言反若以火¶
　　　　葬為善嗚呼何其立説之顛倒也必若憂葬¶
　　　　埋之無地則官為廣立義冢使四郊之小民¶
<pb:KR1d0051_WYG_086-10a>¶
　　　　咸得死有所歸是亦仁政之一端也¶
明律從尊長遺言將屍燒化及棄置水中者杖一百從¶
卑㓜並减二等若亡沒逺方子孫不能歸葬而焚化者¶
聽從其便　今律文同¶
　(朱董祥曰焚尸之事世俗雖有然皆出於市井僕𨽻/稍有知者必不為也第此輩不能以理諭則當以法)¶
　(懲故為人臣者而不能致君禁此使民為掩骼之計/不可以稱仁人為士子者而不使鄉黨閭里習聞其)¶
　(慘毒而不化之以漸不可以稱孝子為之者固市井/僕𨽻而所以使之為之而無忌憚者豈盡其罪邪)¶
　　　塔葬¶
<pb:KR1d0051_WYG_086-10b>¶
舊唐書杜鴻漸休致後病令僧剃頂髪及卒遺命其子¶
依胡法塔葬不為封樹冀類緇流物議哂之¶
肅王詳德宗第五子也建中三年十月薨時年四嵗廢¶
朝三日贈揚州大都督上追念無已不令起墳墓詔如¶
西域法議層甎造塔禮儀使判官司門郎中李召上言¶
曰墳墓之義經典有常自古至今無聞異制層甎起塔¶
始於天竺名曰浮圖行之中華竊恐非禮况肅王夭屬¶
名位尊崇喪葬之儀存乎簡册舉而不法垂訓非輕伏¶
<pb:KR1d0051_WYG_086-11a>¶
請凖令造墳庶遵典禮詔從之¶
姜公輔𫝊車駕至城固縣唐安公主薨上之長女也悲¶
悼尤甚詔所司厚其葬禮公輔諫曰非乆克復京城公¶
主必須歸葬今於行路且宜儉薄以濟軍士德宗怒謂¶
翰林學士陸贄曰唐安夭亡不欲於此為塋壟宜令造¶
一甎塔安置功費甚㣲不合關宰相論列姜公輔忽進¶
表章但欲指朕過失擬自取名贄對曰公輔官是諫議¶
職居宰衡獻替固其職分陛下以造塔役費㣲小非宰¶
<pb:KR1d0051_WYG_086-11b>¶
相所論之事但問理之是非豈論事之大小若造塔為¶
是役雖大而作之何傷若造塔為非費雖小而言者何¶
罪¶
　　　義葬¶
史記主父偃傳主父方貴幸時賔客以千數及其族死¶
無一人收者唯獨洨孔車收葬之天子後聞之以為孔¶
車長者也¶
後漢書繆肜傳太守隴西梁湛召肜為决曹史湛病卒¶
<pb:KR1d0051_WYG_086-12a>¶
官肜送喪還隴西始葬㑹西羌反叛湛妻子悉避亂他¶
郡肜獨留不去為起墳冢乃潜穿井旁以為窟室晝則¶
隱竄夜則負土及賊平而墳已立其妻子意肜已死還¶
見大驚¶
荀淑傳何顒嘗稱潁川荀彧王佐之器及彧為尚書令¶
遣人西迎叔父爽喪并致顒尸而葬之爽之冢旁¶
晉書向雄傳雄河内山陽人初仕郡為主簿太守王經¶
之死雄哭之盡哀後太守呉奮以少譴繫雄於獄司𨽻¶
<pb:KR1d0051_WYG_086-12b>¶
鍾㑹於獄中辟雄為都官從事㑹死無人殯斂雄迎喪¶
而葬之文帝召雄責之曰徃者卿哭王經於東市我不¶
問也今鍾㑹躬為叛逆又輙收葬其如王法何雄曰昔¶
者先王揜骼埋胔仁流朽骨當時豈先卜其功罪而後¶
葬之哉今王誅既加於法已偹雄感義收葬教亦無闕¶
殿下讎枯骨而捐之中野為將來仁賢之資不亦惜乎¶
帝恱與談宴而遣之¶
閻纘傳纘為太傅楊駿舎人轉安復令駿誅纘棄官歸¶
<pb:KR1d0051_WYG_086-13a>¶
要駿故主簿潘岳掾崔基等共葬之基岳畏罪推纘為¶
主墓成當葬駿從弟模告武陵王澹將表殺造意者衆¶
咸懼填冢而逃纘獨以家財成墓葬駿而去¶
夏方傳方㑹稽永興人家遭疫癘父母伯叔羣從死者¶
十三人方年十四夜則號哭晝則負土十有七載葬送¶
得畢因廬於墓側種植松柏烏鳥猛獸馴擾其旁¶
南史蔡興宗傳廣陵州别駕范羲與興宗善坐竟陵王¶
誕為逆事誅興宗躬自收殯致喪還葬豫章舊墓孝武¶
<pb:KR1d0051_WYG_086-13b>¶
聞謂曰卿何敢故爾觸網興宗抗言荅曰陛下自殺賊¶
臣自葬周旋既犯嚴刑當甘於斧鉞耳帝有慙色¶
周捨傳時王亮得罪歸家故人莫至捨獨敦恩舊及亮¶
卒身營殯葬時人稱之¶
王敬則傳敬則為袁文曠所斬朝廷漆其首藏在武庫¶
至梁天監元年其故吏夏侯亶表請收葬許之¶
孫謙傳有彭城劉融行乞疾篤無歸友人輿送謙舎謙¶
開聽事以受之及融死以禮殯葬衆咸服其行義¶
<pb:KR1d0051_WYG_086-14a>¶
嚴植之傳仕齊為廣漢王國右常侍仍侍王讀及王誅¶
國人莫敢視植之為奔哭手營殯斂徒跣送喪墓所為¶
起冢葬畢乃還當時義之¶
孝義傳孫恩之亂永嘉太守司馬逸之被害妻子並死¶
兵宼之際莫敢收葬郡吏俞僉以家財冒難棺斂逸之¶
等六喪送至都葬畢乃歸鄉里¶
范叔孫錢唐人同里范法先父母兄弟七人同時疫死¶
惟餘法先病又危篤喪尸經日不收叔孫悉備棺器親¶
<pb:KR1d0051_WYG_086-14b>¶
為殯埋又同里施大范苗范敬宗並有死喪疾病親鄰¶
畏避莫敢營視叔孫盡為殯瘞躬恤病者並皆得全鄉¶
曲貴其義行¶
呉逵呉興烏程人也經荒飢饉係以疾疫父母兄嫂及¶
羣從小功之親男女死者十三人逵時病困鄰里以葦¶
席裹之埋於邨側既而親屬皆盡唯逵夫妻獲全家徒¶
四壁立冬無被袴晝則庸賃夜則伐木燒甎妻亦同逵¶
此誠無有懈倦逵夜行遇猛獸猛獸輙下道避之期年¶
<pb:KR1d0051_WYG_086-15a>¶
中成七墓葬十三棺鄰里嘉之葬日悉出赴助送終之¶
事亦儉而周禮逵時逆取鄰人夫直葬畢衆悉以放之¶
逵一無所受皆傭力報答焉¶
北史宋遊道傳文襄疑黄門郎温子昇知元瑾之謀繫¶
諸獄而餓之食弊襦而死棄尸路隅遊道收而葬之文¶
襄謂曰吾近書與京師諸貴論及朝士云卿僻於朋黨¶
將為一病今卿眞是重舊節義人此情不可奪子昇吾¶
本不殺之卿葬之何所憚天下人代卿怖者是不知吾¶
<pb:KR1d0051_WYG_086-15b>¶
心也¶
段成根傳成根與父暉為魏太武所害暴尸長安市數¶
日時有儒生京兆林白奴欽暉德音夜竊其尸置之枯¶
井女為燉煌張氏婦聞之乃向長安收葬¶
舊唐書李大亮傳大亮罄其家貲收葬五葉宗族無後¶
者三十餘喪送終之禮一時稱盛¶
王義方傳貞觀二十三年改授洹水丞時張亮兄子皎¶
配流在崖州來依義方而卒臨終託以妻子及致尸還¶
<pb:KR1d0051_WYG_086-16a>¶
鄉義方與皎妻自誓於海神使奴負柩令皎妻抱其赤¶
子乘義方之馬身獨步從而還先之原武葬皎告祭張¶
亮送皎妻子歸其家而徃洹水¶
羅道琮傳貞觀末道琮上書忤㫖配流嶺表時有同被¶
流者至荆襄間病死臨終泣謂道琮曰人生有死所恨¶
委骨異壤道琮曰我若生還終不獨歸棄卿於此瘞之¶
路左而去嵗餘遇赦得還至殯所屬霖潦瀰漫尸柩不¶
復可得道琮設祭慟哭告以欲與俱歸之意若有靈者¶
<pb:KR1d0051_WYG_086-16b>¶
幸相警示言訖路側水中忽然湧沸道琮又咒云若所¶
沸處是願更令一沸咒訖又沸道琮便取得其尸銘誌¶
可驗遂附之還鄉當時識之稱道琮誠感所致¶
李綱傳周齊王憲引綱為參軍宣帝將害憲召僚屬證¶
成其罪綱誓之以死終無撓辭及憲遇害露載尸而出¶
故吏皆散唯綱撫棺號慟躬自埋瘞哭拜而去¶
來瑱傳瑱之被刑也門客四散掩於坎中校書郎殷亮¶
後至獨哭於尸側貨所乘驢以備棺衾夜詣縣令長孫¶
<pb:KR1d0051_WYG_086-17a>¶
演以情告之演義而從之亮夜葬而祭走歸京師¶
列女傳楊三安妻李氏雍州涇陽人也事舅姑以孝聞¶
及舅姑亡没三安亦死二子孩童家至貧窶李晝則力¶
田夜則紡緝數年間葬舅姑及夫之叔姪兄弟者七喪¶
深為逺近所嗟尚太宗聞而異之賜帛二百段遣州縣¶
所在存恤之¶
　　　㑹葬¶
春秋文公元年二月天王使叔服來㑹葬夏四月丁巳¶
<pb:KR1d0051_WYG_086-17b>¶
葬我君僖公　五年三月辛亥葬我小君成風王使召¶
伯來㑹葬¶
襄公三十有一年冬十月滕子來㑹葬癸酉葬我君襄¶
公¶
定公十有五年九月滕子來㑹葬丁巳葬我君定公¶
公羊傳其言來㑹葬何㑹葬禮也¶
榖梁傳葬曰㑹其志重天子之禮也薨稱公舉上也葬¶
我君接上下也僖公葬而後舉諡諡所以成德也㑹葬¶
<pb:KR1d0051_WYG_086-18a>¶
之禮於鄙上(注從竟至墓/主為送葬來)¶
後漢書郭泰傳泰卒四方之士千餘人皆來㑹葬　謝¶
承後漢書郭泰以建寜二年正月卒自𢎞農函谷關以¶
西河内湯隂以北二千里負笈荷擔彌路柴車葦裝塞¶
塗蓋有萬數來赴¶
范冉傳中平二年冉卒於家遺令薄葬於是三府各遣¶
令史奔弔㑹葬者二千餘人¶
開元禮敕遣百官㑹王公大臣葬儀注與㑹喪禮同¶
<pb:KR1d0051_WYG_086-18b>¶
政和禮明集禮亦如之¶
唐書肅王詳薨發引之日百官於通化門外列位哭送¶
　内史令竇威卒詔太子及百官並出臨送¶
金史榮王爽薨世宗遣官致祭賻銀千兩重綵四十端¶
絹四百匹陪葬山陵親王百官送葬他日謂大臣曰榮¶
王之葬朕以不果親送為恨其見友愛如此其阿𤨏薨¶
亦如之¶
　(汪克寛經禮補遺天子七月而葬同軌畢至諸侯五/月同盟至大夫三月同位至士踰月外姻至隱公元)¶
<pb:KR1d0051_WYG_086-19a>¶
　(年改葬惠公衛侯來㑹葬文公元年葬僖公王使内/史叔服亦㑹葬文公五年葬我小君成風王使召伯)¶
　(來㑹葬襄公二年齊姜薨齊侯使諸姜宗婦來送葬/昭公十五年王穆后崩十二月晉荀躒如周葬穆后)¶
　(定公十五年葬定公滕子來㑹葬哀公二十三年宋/景曹卒季康子使冉有弔且送葬曰敝邑有社稷之)¶
　(事使肥與有職競焉是以/不得助執紼使求從輿人)¶
　　　祭墓¶
隸釋成陽靈臺碑慶都仙沒蓋葬于兹上立黄屋堯所¶
奉祠¶
　　　　乾學案水經注堯母慶都冢在成陽成陽本¶
<pb:KR1d0051_WYG_086-19b>¶
　　　　今曹州地明臣議禮以唐縣慶都冢當之誤¶
　　　　矣¶
史記周本紀九年武王上祭于畢(畢文王墓/地名也)東觀兵至¶
于孟津¶
　　　　乾學案禮不墓祭而堯祠靈臺武王祭畢則¶
　　　　古人固有行之者矣雖與後世寒食之祭不¶
　　　　同然其祭於墓則一也故以為墓祭之始¶
曾子問曾子問曰宗子去在他國庶子無爵而居者可¶
<pb:KR1d0051_WYG_086-20a>¶
以祭乎孔子曰祭哉(法有子孫存不可/以乏先祖之祀)請問其祭如之¶
何孔子曰望墓而為壇以時祭(注不祭於廟無爵/者賤逺辟正主)若宗¶
子死告於墓而后祭於家(注言祭於家/客無廟也)宗子死稱名不¶
言孝(注孝宗子之稱不敢與之同/其辭但言子某薦其常事)身没而已(注至子可/以稱孝)¶
子游之徒有庶子祭者以此(注以用也用/此禮祭也)若義也(注若/順)¶
今之祭者不首其義故誣於祭也(注首本也/誣猶妄也)¶
檀弓既反哭主人與有司視虞牲有司以几筵舍奠於¶
墓左(注舍奠於墓左為父母形體在此禮其神也司疏/舍奠於墓左既窆之後事也有司脩虞之有  也)¶
<pb:KR1d0051_WYG_086-20b>¶
(几依神也筵坐神席也席敷陳曰筵舎釋也奠置也及/墓道郷南以東為左孝子先反脩虞故有司以几筵)¶
(祭饌置於墓左/以禮地神也)¶
　(方慤曰主人不親舎奠而使有司/代之者欲速反而脩虞事故也)¶
周禮春官冢人凡祭墓為尸(注始竁時祭以告后/土冢人為之尸焉)¶
　程子曰舊説為祭后土則為尸非也蓋古人祭社之¶
　外更無所在有祭后土之儀¶
　張栻曰墓祭非古也體魄則降知氣在上故立之主¶
　以祀以致其精神之極而謹藏其體魄以竭其深長¶
<pb:KR1d0051_WYG_086-21a>¶
　之思此古之人明於鬼神之情狀而篤於孝愛之誠¶
　實者也然考之周禮則有冢人之官凡祭於墓為尸¶
　是則成周盛時固亦有祭於其墓者雖非制禮之本¶
　經而出於人情之所不忍而其義理不至於甚害則¶
　先王亦從而許之其必立之尸者乃亦所以致其精¶
　神而示饗之者非體魄之謂其為義抑精矣¶
　(萬斯同曰冢人為尸自是祭土神而程張二子竟以/為祭墓非也儻果為祭墓則為尸者當使子孫為之)¶
　(何乃使冢人乎墓祭本後/世之禮不必援此為據也)¶
<pb:KR1d0051_WYG_086-21b>¶
　　　　乾學案檀弓及此條本非祭墓亦列於是篇¶
　　　　者蓋以土神既有祭則推此意而祭墓中之¶
　　　　祖考亦未始不可也故録之且世俗祭墓之¶
　　　　時多有先祭土神者亦以見俗禮之有所本¶
　　　　也¶
史記孔子世家孔子葬魯城北泗上魯世世相傳以嵗¶
時奉祠孔子冢髙皇帝過魯以太牢祠焉諸侯卿相至¶
常先謁然後從政¶
<pb:KR1d0051_WYG_086-22a>¶
　韓詩外傳曽子曰徃而不可還者親也至而不可加¶
　者年也是故孝子欲養而親不待也木欲直而時不¶
　待也是故椎牛而祭墓不如雞豚逮親存也¶
漢書張良傳良從髙帝過濟北果得穀城山下黄石(即/前)¶
(圯上老人/所云者)取而寳祠之及良死并葬黄石每上冢伏臘¶
祠黄石¶
蕭望之傳望之死天子追念不忘每嵗時遣使者祠祭¶
望之冢終元帝世¶
<pb:KR1d0051_WYG_086-22b>¶
後漢書李通傳帝每幸南陽遣使者以太牢祠通父冢¶
竇融傳帝詔右扶風脩理融父墳塋祠以太牢¶
鮑永傳永西至扶風椎牛上苟諫冢¶
明帝紀永平元年春正月帝率公卿以下朝於原陵如¶
元㑹儀(漢官儀曰古不墓祭秦始皇起寢於墓側漢因/而不改諸陵寢皆以晦望二十四氣三伏社臘)¶
(及四時上飯其親陵所宫人隨鼓漏理被枕具盥水陳/莊具天子以正月上原陵公卿百官及諸侯王郡國計)¶
(吏皆當軒下占其郡國穀價四/方改易欲先帝魂魄聞之也)¶
　　　　乾學案此帝王之事宜列於上陵篇中今亦¶
<pb:KR1d0051_WYG_086-23a>¶
　　　　列於此者世言墓祭始於明帝故不可不載¶
　　　　然其舉也以正月則與後世寒食之祭終有¶
　　　　少異也¶
橋𤣥傳𤣥卒曹操感其知己後經過𤣥墓輒悽愴致祭¶
奠自為其文曰故太尉橋公懿德髙軌汎愛博容國念¶
明訓士思令謨幽靈潜翳懇哉𬗟矣操以㓜年逮升堂¶
室特以頑質見納君子増榮益觀皆由奬勗猶仲尼稱¶
不如顔淵李生厚歎賈復士死知己懷此無忘又承從¶
<pb:KR1d0051_WYG_086-23b>¶
容約誓之言徂沒之後路有經由不以斗酒隻雞過相¶
沃酹車過三歩腹痛勿怨雖臨時戲笑之言非至親之¶
篤好胡肯為此辭哉懷舊惟顧念之悽愴奉命東征屯¶
次鄉里北望貴土乃心陵墓裁致薄奠公其享之¶
李善傳善淯陽人本同縣李元蒼頭也建武中疫疾元¶
家相繼死沒唯孤兒續始生數旬貲財千萬諸奴婢謀¶
殺續分其財産善潛負續逃亡鍾離意薦善行狀招拜¶
太子舎人顯宗時遷日南太守從京師之官道經李元¶
<pb:KR1d0051_WYG_086-24a>¶
冢未至一里乃脫朝服持鉏去草及拜墓哭泣甚悲身¶
自炊爨執鼎俎以脩祭祀垂泣曰君夫人善在此盡哀¶
數日乃去¶
三國志司馬德操嘗造龎德公值其渡沔上冢德操竟¶
入其室呼德公妻使速作黍¶
通典開元二十年四月制曰寒食上墓禮經無文近代¶
相傳寖以成俗士庶有不合廟享何以用展孝思宜許¶
上墓同拜埽禮不得作樂仍編入五禮永為恒式¶
<pb:KR1d0051_WYG_086-24b>¶
開元禮王公以下拜埽先期卜日如常前一日掌事者¶
設次於塋南百歩道東西向北上備芟翦草木之器贊¶
禮者設主人以下位塋門外之東西面以北為上其日¶
主人到次服改公服無者常服贊禮者曰再拜主人以¶
下俱再拜贊禮者引主人以下入奉行墳塋(精靈感慕/有泣無哭)¶
至於封樹内外環繞哀省三周其荆棘慮與荒草接連¶
者皆隨即芟翦不令人田得及埽除訖贊禮者引主人¶
以下復門外位贊禮者再拜主人以下皆再拜贊禮者¶
<pb:KR1d0051_WYG_086-25a>¶
引之次遂還第若解滿或逺行辭墓或外官解滿或京¶
官辭墓哭而後行其寒食上墓如前拜埽儀惟不占日¶
(古者宗子去他國庶子無廟孔子曰望墓而為壇以時/祭即今之上墓義或有憑然神道尚幽不可逼黷塋域)¶
(宜設於塋南門山門之外設净席為位遥祭以時饌如/平生所嗜若二塋數墓每墓各設位席昭穆異列以西)¶
(為上主人盥手奠爵三獻而止徹饌訖主人以下泣/辭塋食餘饌者可於他僻處不見墓所孝子之情也)¶
　　　　乾學案王公以下拜埽儀開元禮有之而政¶
　　　　和禮不載亦可見當時禮官之疎略矣¶
　二程全書嘉禮不野合野合則秕稗也故生不野合¶
<pb:KR1d0051_WYG_086-25b>¶
　則死不墓祭蓋燕饗祭祀乃宫室中事後世習俗廢¶
　禮有踏青藉草飲食故墓亦有祭如禮望墓為壇幷¶
　冢人為墓祭之尸亦有時為之非經禮也後世在上¶
　者未能制禮則隨俗未免墓祭既有墓祭則祠堂之¶
　類亦且為之可也　禮經中既不説墓祭即是無墓¶
　祭之文也　張横渠於墓祭合一分食而祭之故告¶
　墓之文有曰奔走荆棘殽亂杯盤之列之語此亦未¶
　盡也如獻尸則可合而為一鬼神如何可合而為一¶
<pb:KR1d0051_WYG_086-26a>¶
　　或問今拜埽之禮何據曰此禮古無但縁習俗然¶
　不害義禮古人直是誠實葬只是葬體魄而神則必¶
　歸於廟既葬則設木主既除几筵則木主安於廟故¶
　古人惟專精祀於廟今亦用拜埽之禮但簡於四時¶
　之祭也¶
朱子家禮墓祭三月上旬前一日齋戒(如家祭/之儀)具饌(墓/上)¶
(每分如家祭之品别設魚肉/米麫食各一大盤以祭土神)厥明灑埽(是日晨起或前/一二日主人帥)¶
(執事者/詣墓所)¶
<pb:KR1d0051_WYG_086-26b>¶
　儀節鞠躬拜興拜興平身(拜訖環/繞省視)除草棘　添土(畢/)¶
　復位　鞠躬拜興拜興平身(又除草於墓/左祀土神)¶
布席陳饌(用新潔席陳於墓前/設饌如家祭之儀)¶
參神降神初獻亞獻終獻辭神乃徹¶
　儀節序立(如家祭/之儀)參神　鞠躬拜興拜興拜興拜興¶
　平身　降神　盥洗　詣香席前　跪　上香　酹¶
　酒　俯伏興拜興拜興平身　進饌　初獻禮　詣¶
　某親墓前跪　祭酒　奠酒　俯伏興平身(如墓列/葬非一)¶
<pb:KR1d0051_WYG_086-27a>¶
　(則逐位詣/某親墓前)詣讀祝位　跪　俯伏興　鞠躬拜興拜¶
　興平身　奉饌　亞獻禮詣某親墓前　跪　祭酒¶
　　奠酒　俯伏興平身　復位　奉饌　終獻酒¶
　詣某親墓前　跪　祭酒　奠酒　俯伏興平身　復¶
　位　奉饌　侑食　主婦點茶　辭神　鞠躬拜興拜¶
　興拜興拜興平身　焚祝文　禮畢¶
　祝文維某年嵗次月朔日辰孝子某(或孫/曽𤣥)敢昭告于¶
　某親某官府君之墓歲序流易雨露既濡瞻埽封塋¶
<pb:KR1d0051_WYG_086-27b>¶
　不勝感慕謹以潔牲醴齊祇薦歳事尚饗¶
遂祭后土布席陳饌(布席於墓上饌各用大/盤設盤盞匙筯如儀)¶
降神參神三獻辭神乃徹而退¶
　儀節就位　降神　盥洗　詣香席前　跪　上香¶
　　酹酒　俯伏興　復位　參神　鞠躬拜興拜興¶
　平身(主人/執注)初獻禮　跪　讀祝(祝跪主人/之左讀之)俯伏興平¶
　身　復位　亞獻酒　三獻酒　辭神　鞠躬拜興¶
　拜興平身　焚祝文　禮畢¶
<pb:KR1d0051_WYG_086-28a>¶
　祝文維某年歳次月朔日辰某官姓名敢昭告于土¶
　地之神某躬脩歳事於某親某官府君之墓惟時保¶
　佑實頼神休敢以酒饌敬申奠獻尚饗¶
　(李濟翁資暇録寒食拜埽案開元禮第七十八云昔/者宗子去在他國庶子無廟孔子許望墓為壇以時)¶
　(祭祀今之上墓或有憑焉又云主人去塋百步下馬/公服無者常服則是吉禮分明矣其上饌與時享何)¶
　(殊今多白衫麻鞵者衣冠在野與黎庶雷同大錯大/誤也且春秋二仲月公卿拜陵並具公服則四時之)¶
　(例矣又案唐禮凡參辭並是公服故松栢非逺之家/每新改授皆見所以示仕禄朱紫之榮釋褐結綬抑)¶
　(亦如之其四時之享布素暫去襴板即可矣若悉白/衫麻鞵何以表軒冕邪必申哀敬豈在如斯今或徃)¶
<pb:KR1d0051_WYG_086-28b>¶
　(徃仍有自宅便麻衣絲屨而去允為不可已又周禮/冢人之官凡祭於墓為尸祭墓之禮周公  立之而)¶
　(先儒多持古不墓祭之説舜禹南廵崩不返葬謂骨肉/歸於土其魂氣無不之也則祭宜有廟神主在廟而)¶
　(墓以藏體魄也則墓果不可祭乎詩曰維桑與梓必/恭敬止父母之所植猶致敬焉先人體魄之所藏固)¶
　(宜有怵惕於中者張毅夫謂止當詣墓省哭設祭后子/土於墓左晦菴謂若祭於墓是以偽事其先也夫孝)¶
　(享親在誠而已誠在墓所而親不我享是其魂氣獨/不至藏體魄地也何哉子路去魯謂顔淵曰何以贈)¶
　(我曰吾聞之也去國則哭於墓而後行反其國不哭/展墓而入孔子葬泗上子貢廬於墓三年魯世世以)¶
　(嵗時祀孔子冢自周秦以來未有非之者矣且後世/子孫祭墓非有移於廟祭也其居固有去其先人之)¶
　(墓而逺者苟為不祭信宿之/餘頃食之際其能以自安邪)¶
<pb:KR1d0051_WYG_086-29a>¶
　(袁桷致慤亭記舎奠墓左解之者以禮神言之然則/祭墓非古歟禮生於情親之至者彌不可以媮也在)¶
　(昔先正司馬文正公定家祭禮弗忍焉者多矣張宣/公獨卓然罷屏乆而深悔乃卒復之心之不寜是)¶
　(則先王有所不廢也禮經殘闕非止祭墓焉耳矣展/哭於墓猶援周禮充類以使夫民之歸厚則今通國)¶
　(所行誠不曰/背於古矣)¶
　(王行金氏墓祠記葢聞諸古事死之禮葬祭而已體/魄既藏神依於主子孫之奉一於主焉此墓祭所以)¶
　(非古也然古人之祭也盡禮於奥足矣而復祭於祊/何也以孝子之心不知神之所在故博求之恐其或)¶
　(在此或在彼也則祖宗體魄之藏又安知其神不有/時而在乎此墓祭雖非古而中古以還禮有所弗禁)¶
　(也/)¶
<pb:KR1d0051_WYG_086-29b>¶
　(王彜曰漢明帝永平元年朝原陵如元㑹儀大官上/食太常奏樂蔡邕曰吾聞古不墓祭朝廷有上陵之)¶
　(禮始謂可損今見威儀察其本意乃知明帝至孝惻/怛不易奪也禮有繁而不可省者此之謂也胡氏以)¶
　(為人子孝思不忘則專精廟享而已矣墓藏體魄而/致生之是不智也廟以宅神而致死之是不仁也夫)¶
　(人子事死如生事亡如存豈以廟與墓而易其思慕/愴怛之情哉既為親之體魄而忍致死之亦非仁人)¶
　(孝子之心矣國家重廟享而不廢陵祀下逮臣庶亦/不以墓祭為嫌乃知酌古凖今禮之善物蔡邕所論)¶
　(不其/然乎)¶
　(李濓墓祭説或問墓祭禮乎李子曰非禮也曰古有/之乎曰三代以前無有也曰周禮春官冢人凡祭墓)¶
　(為尸周禮亦不足法乎曰周禮所謂祭墓謂有事於/墓而祭后土氏也非謂祭祖先之墓也如祭祖先之)¶
<pb:KR1d0051_WYG_086-30a>¶
　(墓則子孫當為尸何以尸冢人邪曰孔子曰望墓而/為壇以時祭聖人固嘗言祭墓矣子以為非禮何居)¶
　(曰非是之謂也曾子問宗子去在他國庶子無爵而/居者祭乎而夫子告之曰望墓而為壇以時祭葢庶)¶
　(子賤不敢入廟故不祭於廟而望墓以祭權也重宗/也非謂得祭於廟乃舍之而祭於墓也曰然則祭墓)¶
　(起於何時乎曰漢人為之也曰何以知之曰秦不師/古起寢於墓側漢因之不變諸陵寢皆以朔望伏臘)¶
　(及四時上飯建武間世祖西幸長安祠髙廟遂有事/于十一陵顯宗改元永平春正月帝率公卿以下朝)¶
　(于原陵如元㑹儀此墓祭之始士民倣效皆舎廟而/祭墓此禮家之所深慨而舉世不知其非者也何以)¶
　(言之人子之所以事其親者有二曰墓曰廟而已矣/人之有生也神與體合而其死也神與體離以其離)¶
　(而二之也故於其可知而疑於無知者則藏之而不或/忍見其亡於其不可見而疑於有知者則求之而如)¶
<pb:KR1d0051_WYG_086-30b>¶
　(見其存藏之而不忍見其亡葬之道也求之而如或/見其存祭之道也是故家有廟郊有墓墓藏體魄而)¶
　(致生之不知者也廟聚神魂而致死之不仁者也仁/知亡而人之道熄矣而謂逹禮者為之乎延陵季子)¶
　(呉之習於禮者也觀其言曰骨肉歸復於土命也若/魂氣則無不之也夫骨肉歸復於土此精氣為物之)¶
　(有盡者也魂氣無不之此遊魂為變之無方者也是/故當葬之日槥形而掩諸幽既葬之後迎精而返於)¶
　(家方其迎精而返於家也一旬之内五祭而不為數/惟恐其不聚也及其除喪而遷於廟也一歳之中四)¶
　(祭而不為疏惟恐其或散也乃若墓也者吾親之體/魄所藏而神魂之聚弗在於此是以時展省焉展省)¶
　(之禮即俗之所謂拜埽也非祭也子未讀檀弓乎昔/者子路去魯謂其友顔淵曰何以贈我曰吾聞之也)¶
　(去國則哭於墓而後行反其國不哭展墓而入未聞/祭墓也夏禹南廵崩不返葬禹非不思其居啟非不)¶
<pb:KR1d0051_WYG_086-31a>¶
　(思其父而未聞有饗陵之舉葢時饗在廟也唐開元/詔曰寒食上墓禮經未聞近代相承寖以成俗士庶)¶
　(有不合廟祭者宜許上墓拜埽亦未聞祭也後唐莊/宗每歳寒食出祭謂之破散風流迄今莫有正之者)¶
　(吁可怪已曰考亭先生家禮世皆遵用之而墓祭之/儀亦具焉審非禮先生何以取之曰家禮本諸儀禮)¶
　(與温公書儀程氏遺書而作儀禮無墓祭之文温公/以祭墓為不可程氏之書亦無是説矧家禮乃先生)¶
　(脩輯未成之書為一行童竊以逃去弗及改定至先/生易簣始出故其立論多與晚年不合先生他日又)¶
　(曰古人無墓祭唐人亦不見祭但是拜埽而已君子/於此不苟從非矯世也守禮也曰時當寒食雨露既)¶
　(濡傾城士女皆之墟墓間羅饌酹漿攀號洒泣而守/禮君子亦有先人墳墓者也當如之何曰先王制禮)¶
　(致嚴於廟以盡人鬼之情而藏魄於幽以順反原之/變君子於此必有所處矣盍當鄉俗上冢之時齋戒)¶
<pb:KR1d0051_WYG_086-31b>¶
　(易服先祭於廟必誠必敬以申嗣續孝思之心翌日/率子孫咸集墓所培灌松楸省閲兆域加虆梩之土)¶
　(以崇若堂之封拜埽事畢然後祭后土氏於塋之北/布席盥祝一如家禮厥明灑埽以下之儀則古禮今)¶
　(俗庶幾兩盡而仁智之道舉得之矣何必設祭於墓/以取知禮者之譏誚乎曰墓祭固非禮然出於孝子)¶
　(慈孫報本追逺之至情於義亦無甚害者君子從俗/可也何深非之曰不可伊川有言嘉禮不野合野合)¶
　(則秕稗也故生不野合死不墓祭人子孝思不忘惟/專精於廟享而已矣此亦求之於有而不求之於無)¶
　(之意也非洞逹鬼神之/情狀者其孰能知之)¶
　(姚旅露書清明重陽上墳海内風俗相去不逺惟河/南延津縣正月初三七月十五十月初一皆上墳一)¶
　(年多此三度十月謂之燒寒衣清明則先於/墓前演戲三日至祭日而散視海内為盛)¶
<pb:KR1d0051_WYG_086-32a>¶
　(馮善家禮集説家禮三月上旬擇日前一日齋戒具/饌  韓魏公就用寒食及十月一日祭  或問増注)¶
　(問墓祭有儀否先生曰也無儀大槩略如家祭古人/無墓祭唐人亦不見祭但是拜埽而已今宜祭否曰)¶
　(案朱子曰祭儀以墓祭節祠為不可然先正皆言墓/祭不害義又案劉氏云人死葬形原野與世隔絶孝)¶
　(子追慕之心何有限極當寒暑變移之際益用増感/是宜省謁墳墓以寓時思之敬今寒食上墓之祭雖)¶
　(禮經無文世代相傳寖以成俗上自萬乘有上陵之/禮下逹庶人有上墓之祭是則貴賤皆宜墓祭也曰)¶
　(祭儀祭物如何曰朱子云略如家祭今倣其儀物為/圖於下  祭墓祝文維年月日同前孝子某敢昭告)¶
　(于某親府君之墓曰氣序流易雨露既濡十月則改/霜露既降瞻埽封塋不勝感慕謹以粢牲醴齊祇薦)¶
　(嵗事/尚饗)¶
<pb:KR1d0051_WYG_086-32b>¶
　(吕坤曰墓祭非古也而東郭墦間自昔有祭且世逺/族多同域而葬非祭則死者無以聨疎生者無以合)¶
　(食苟於人情/近也何必古)¶
　(陳龍正墓祭説墓祭非古也祭魂於廟不祭魂於土/然士大夫無祧廟主則已除之主無復血食之期寒)¶
　(食拜埽因致奠焉使逺祖歳得一饗禮以義起可因/也不必古是今非惟先亷憲公及盛宜人皆逺葬山)¶
　(中寒食十月朔每嵗拜埽者再勿疎勿忘兼用防微/非敢豐于昵又同堂時奠則由尊以及卑寒食拜墓)¶
　(宜由近以追逺何則我因/父而識祖因祖而識曾髙)¶
　(張文嘉曰三月上旬擇日今俗用清明日儀同時祭/而去飲福受胙拜畢環繞省視除草棘添土夫墓為)¶
　(先人體魄所藏當拜埽之時俾無荒圯禮也然寒煙/蔓草愴焉生悲斯至情之不能己者故朱子稱湖南)¶
<pb:KR1d0051_WYG_086-33a>¶
　(風俗猶有古意人家上冢徃徃哭盡哀他處則不然/矣今世俗或假拜墓之便延賔宴飲甚至歌管喧闐)¶
　(漠然無哀思噫俗敝甚矣謹/追逺之禮者其思所以維之)¶
　　　　乾學案古雖有墓祭而未必舉以寒食則與¶
　　　　後代之拜埽亦自不同其定以寒食為節不¶
　　　　知始於何代觀開元之詔謂寒食上墓禮經¶
　　　　無文近代相傳寖以成俗意者起於陳隋之¶
　　　　際乎然開元禮所載拜埽之外别有上墓之¶
　　　　禮則拜埽與上墓實分為二拜埽無祭而上¶
<pb:KR1d0051_WYG_086-33b>¶
　　　　墓有祭又不知何時而始合為一也　又案¶
　　　　李濓墓祭説云古無墓祭唐人亦不見祭考¶
　　　　杜甫祭逺祖當陽君文云開元二十九年寒¶
　　　　食奠於首陽山上非墓祭而何白居易詩清¶
　　　　明寒食紙錢飛張籍詩寒食家家送紙錢王¶
　　　　建詩逺人無墳水頭祭還引婦姑望鄉拜三¶
　　　　日無火燒紙錢紙錢那得到黄泉焚紙錢必¶
　　　　有澆奠葢此風唐世為極盛也¶
<pb:KR1d0051_WYG_086-34a>¶
　(張獻翼曰夫朝飢可以不食墳墓不可不展又子孫/不時展墓丘木必為人剪伐田土必為人侵奪甚或)¶
　(水入於椁或獸犯乎棺其禍有不可勝言者時能展/墓不惟有思祖愛親之心且於弟兄叔姪之情時時)¶
　(展晤不至視族人如路人睦族仁親之道寓焉一舉/而所得如此一失而所喪如彼豺能祭獸獺能祭魚)¶
　(人何憚而不為乎或子孫之中力有不及協同而辦/一嵗之中埽墓一次已為甚稀所費者不過幾何有)¶
　(力者獨舉無力者共舉可行可乆之法也間有叔姪/之情不協兄弟之意稍乖每至展墓難於相見必謝)¶
　(以他事夫事豈有大於拜埽人豈有重於祖父者乎根/傳云兄弟雖有小忿不廢懿親顧祖宗之墓則知本)¶
　(同生雖有不平亦盡亡之矣吾少時見父黨上墓必/早必䖍無敢不行者而大伯父二伯父雖七十之外)¶
　(尤為爭先而徃吾輩不及父風甚矣况可有不如吾/輩者乎汝曹念之然但知父母而忽亡逺祖又非親)¶
<pb:KR1d0051_WYG_086-34b>¶
　(以及親祖以/及祖之誼也)¶
　(駱問禮曰古人惟展墓葢墓所藏者魄而魂則返於/室堂韓文公謂墓藏廟祭不可亂是也祭墓始於秦)¶
　(蓋因陵有寢廟遂從而祭之後世相沿遂及士庶然/野祭而已豈可言禮但由來已乆勢不能遽革寒族)¶
　(新定清明展溪園先世墓止四拜仍囬廟行祭/禮將漸變之恐亦不能盡變也以俟同志者)¶
　¶
　¶
　¶
　讀禮通考卷八十六¶
