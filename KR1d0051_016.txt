# -*- mode: mandoku-view; -*-
#+TITLE: 讀禮通考
#+DATE: 2015-08-24 22:09:53.010518
#+PROPERTY: ID KR1d0051
#+PROPERTY: BASEEDITION WYG    
#+PROPERTY: JUAN 卷十六
<pb:KR1d0051_WYG_016-1a>¶
欽定四庫全書¶
　讀禮通考卷十六　　　刑部尚書徐乾學撰¶
　　喪期十六¶
　　　緦麻三月下¶
補注疏為夫之外祖父母從母¶
服問有從無服而有服公子之妻為公子之外兄弟(注/謂)¶
(為公子之外祖父母從母緦麻子疏公子被厭不服已/母之外家是無服也妻猶從公  而服公子外祖父母)¶
(從母緦麻是從無服而有服也經唯云公子外兄弟知/非公子姑之子者以喪服記云夫之所為兄弟服妻皆)¶
<pb:KR1d0051_WYG_016-1b>¶
(降一等夫為姑之子緦麻妻則無服今公子之妻為之/有服故知公子之外祖父母從母也此等皆小功之服)¶
(凡小功者謂為兄弟若同宗直/稱兄弟以外族故稱外兄弟也)¶
　　　　乾學案公子之妻既為其夫之外祖父母從¶
　　　　母則凡諸人之妻皆為其夫之外祖父母從¶
　　　　母可知也故取此條補之不及夫之舅者舅¶
　　　　本服緦妻從夫降一等則無服故不言也¶
　(郝敬曰公子之外兄弟即公子妻之兄弟也妻不言/兄弟而言公子者從夫也禮為外父母緦則外兄弟)¶
　(無服而其妻則女子子之適人者為其昆弟之為父/後者期是從夫之無服而有服也○案鄭謂外兄弟)¶
<pb:KR1d0051_WYG_016-2a>¶
　(為公子之外祖父母從母非也既/稱兄弟何謂為外祖父母從母乎)¶
　(萬斯同曰本文言外兄弟依注家外兄弟之說當是/姑之子即不然以外家之兄弟釋之亦當是舅之子)¶
　(乃不指此二人者妻從夫服降一等姑舅之子皆緦/麻則妻無服故不言此二人孔氏之疏是也獨是禮)¶
　(言兄弟而以外祖父母從母當之豈外祖父母從母/可以稱之為兄弟乎乃孔氏謂此等皆小功之服凡)¶
　(小功者謂為兄弟則益大謬不然記言小功已下為/兄弟者葢謂期兄弟本一體之人其服已重不可得)¶
　(而加大功兄弟有同財之義其服又不必加惟小功/已下之兄弟情分已疎今同居同在他邦而一人死)¶
　(則當加服一等故曰小功已下為兄弟猶言記之所/謂兄弟者葢指小功已下之兄弟云爾非謂凡小功)¶
　(者皆可稱之為兄弟也孔氏此言且不得儀禮之意/而欲以兄弟之稱槩加於外祖父母從母乎况小功)¶
<pb:KR1d0051_WYG_016-2b>¶
　(之服多矣在吾上者則有從祖祖父母從祖父母之/類在吾下者則有昆弟之孫從父昆弟之子之類吾)¶
　(未見此等之人皆可稱之為兄弟也鄭氏不得已而/為此注猶可也至孔氏之說則誣經惑世其謬有不)¶
　(可得而揜者矣吳草廬號為善解經者終疑之而亦/不能别為之說則此條固不可解今姑且從鄭注以)¶
　(補夫之外祖父母/從母服制之缺焉)¶
　　　　乾學案凡人之妻之兄弟皆無服何必繫以¶
　　　　公子郝氏解未當　又案孔疏凡小功者謂¶
　　　　為兄弟葢本齊衰三月章小功者兄弟之服¶
　　　　也¶
<pb:KR1d0051_WYG_016-3a>¶
　開元禮政和禮書儀家禮孝慈録㑹典並同今律文¶
　無　　　　　　右經傳注疏¶
唐律為𤣥孫¶
　(車垓曰曽祖父母為曽孫服緦麻而髙祖父/母為𤣥孫亦同若當承重者則服不杖期)¶
　政和禮書儀家禮孝慈録會典今律文並同¶
唐律為夫之曽髙祖父母¶
　　　　乾學案夫為曽髙祖父母齊衰三月妻不服¶
　　　　齊衰而服緦麻者妻從服降一等齊衰三月¶
<pb:KR1d0051_WYG_016-3b>¶
　　　　無可降故月數則同夫而服式則用緦也¶
　(萬斯同曰禮有夫之諸祖父母條反無夫之曽祖父/母條殊為闕典然諸祖父母既有服則曽祖父母豈)¶
　(有無服之理乎此可推而知也唐又案儀禮曽孫為/曽祖止三月故妻亦止三月至  加曽祖為五月矣)¶
　(則其妻亦可遞加而乃仍三月者何也若謂從服須/降一等則夫齊衰而婦小功衰已為降矣不必再減)¶
　(其月數然後為降也乃究與𤣥/孫婦同服亦當時慮不及之爾)¶
　政和禮書儀家禮孝慈録㑹典今律文並同¶
唐律為夫之從父姊妹在室及適人者¶
　(車垓曰夫之從父姊妹者即夫之同堂姊妹也夫為/之服大功則妻以堂嫂而服緦麻雖適人不降也)¶
<pb:KR1d0051_WYG_016-4a>¶
　政和禮書儀家禮孝慈録㑹典今律文並同¶
唐律為夫之舅及從母¶
　政和禮家禮㑹典並同今律文無¶
唐律為姊妹子之婦¶
　政和禮家禮集禮並同㑹典今律文無¶
唐律為甥之婦¶
　政和禮家禮會典並同今律文無¶
　　　　乾學案開元禮為夫之舅及從母報則此二¶
<pb:KR1d0051_WYG_016-4b>¶
　　　　條即是所報之人兹特别出之爾¶
開元禮為族曽祖姑在室者報¶
　(車垓曰族曽祖姑者曽祖之親姊妹也已為曽祖/服齊衰五月矣則宜為其姊妹服緦麻三月也)¶
　(徐駿五服集證為族曽祖姑者/是曾祖之姊妹也出嫁則無服)¶
開元禮為族祖姑在室者報¶
　(車垓曰族祖姑者祖之堂姊妹也已為祖之/親姊妹小功矣則宜為其堂姊妹緦麻也)¶
　(徐駿曰祖之同堂姊妹謂/之族祖姑出嫁則無服)¶
開元禮為族姑在室者報¶
<pb:KR1d0051_WYG_016-5a>¶
　(車垓曰族姑者吾父之再從姊妹吾/髙祖之曽孫女也故宜為服緦麻)¶
　(徐駿曰父之再從姊妹/謂之族姑出嫁則無服)¶
　　　　乾學案族曽祖姑即族曽祖父之姊妹族祖¶
　　　　姑即族祖父之姊妹族姑即族父之姊妹也¶
　　　　卷首三條足以包之猶齊衰不杖期章言世¶
　　　　叔父而不言姑言兄弟而不言姊妹言衆子¶
　　　　而不言女子子皆省文也¶
　已上三條政和禮書儀家禮孝慈録會典今律文並¶
<pb:KR1d0051_WYG_016-5b>¶
　同¶
補政和禮為兄弟之曽孫(女在/室同)¶
　(車垓曰兄弟之曽孫姪孫之子也已/為姪孫小功矣則宜為其子緦麻也)¶
補政和禮為從父兄弟之孫(女在/室同)¶
　(車垓曰從父兄弟之孫即堂兄弟之孫也已/為堂兄弟之子小功矣則宜為其孫緦麻也)¶
　　　　乾學案此二條即卷首為族曽祖父為族祖¶
　　　　父制服之人也凡旁尊之服皆報則此二條¶
　　　　已包於上二條之中特文略爾　又案族曽¶
<pb:KR1d0051_WYG_016-6a>¶
　　　　祖父族祖父所報之人則經不言族父所報¶
　　　　之從祖昆弟之子經獨言之或略或詳非有¶
　　　　他故舉一端以槩其餘使人推尋而得之爾¶
補政和禮為夫兄弟之曽孫¶
補政和禮為夫同堂兄弟之孫(即從父兄/弟之孫)¶
　已上四條家禮集禮會典今律文並同¶
　　　　乾學案已上四條本出政和禮然開元禮有¶
　　　　族曽祖父母報族曽祖姑報又有族祖父母¶
<pb:KR1d0051_WYG_016-6b>¶
　　　　報族祖姑在室報即此四條皆其報服也¶
開元禮為族姊妹¶
　(車垓曰族姊妹者已之三從姊妹與/已同髙祖者也故亦宜為服緦麻)¶
　(徐駿曰族姊妹者即曽祖親兄弟之曽孫女已/之三從姊妹同出於髙祖者也出嫁則無服)¶
　政和禮書儀家禮孝慈録會典今律文並同¶
開元禮為人後者為本生外祖父母¶
　(車垓曰人子於母之父母本小功今既為人後則為/之降服緦麻也於所後家之外祖父母却當為服小)¶
　(功/)¶
<pb:KR1d0051_WYG_016-7a>¶
　政和禮家禮孝慈錄㑹典並同書儀今律文無¶
開元禮女適人者為從祖父母報¶
　(車垓曰從祖父者父之堂兄弟已之堂伯叔/也本小功之親今既適人則降服緦麻也)¶
　政和禮家禮孝慈錄會典今律文並同惟書儀無¶
補政和禮為夫從父兄弟之女適人者¶
　(車垓曰此夫同堂兄弟之女也在室/本小功今適人則為降服緦麻也)¶
補家禮為從父兄弟之女出嫁者¶
　(車垓曰從父兄弟之女者即堂兄弟之女已之堂姪/女也在室則為小功親既適人則為降服緦麻也)¶
<pb:KR1d0051_WYG_016-7b>¶
　右二條今律文同諸書皆無¶
　　　　乾學案二條即上從祖父母之報服¶
開元禮為兄弟之孫女適人者報¶
　(車垓曰兄弟之孫女者已之親姪孫女也伯叔祖/父於姪孫女本小功既適人則為降服緦麻也)¶
　政和禮家禮孝慈録㑹典今律文並同惟書儀無¶
開元禮為夫之從祖兄弟之子¶
　(徐駿曰此夫再從兄弟之子謂之再從/姪服緦麻三月報之也女在室者亦同)¶
　政和禮家禮孝慈録㑹典今律文並同惟書儀無¶
<pb:KR1d0051_WYG_016-8a>¶
唐禮儀志舅母¶
舊唐書禮儀志𤣥宗開元二十三年古制諸服紀有所¶
未通者令禮官學士詳議太常卿韋縚奏曰案儀禮舅¶
緦麻三月從母小功五月舅母恩所不及同㸑之禮不¶
如竊以古意猶有所未暢望加至袒免太子賔客崔沔¶
職方郎中韋述户部郎中楊伯成禮部員外郎楊仲昌¶
暨録事參軍劉秩皆不同其議帝手勅曰朕以姨舅既¶
服小功則舅母於舅有三年之服以服制情則舅母之¶
<pb:KR1d0051_WYG_016-8b>¶
服不得全降於舅也宜服緦麻侍中裴耀卿中書令張¶
九齡禮部尚書李林甫等奏曰外族之親禮無厭降外¶
甥既為舅母制服舅母還合報之夫外甥既為報服則¶
與夫之姨舅以類是同外甥之妻不得無服所増者頗¶
廣所引者漸疎㣲臣愚蒙有所未達帝又手詔諭之於¶
是耀卿等奉詔制舅母服緦麻三月(詳見第十三卷外/祖父母條當參考)¶
　勉齋儀禮經傳續解案本朝乾德三年左僕射魏仁¶
　浦等奏云唐明皇増舅母服緦麻又堂姨舅服袒免¶
<pb:KR1d0051_WYG_016-9a>¶
　訖今遵行遂為定制及案今服制令與温公書儀等¶
　書並不見有舅母服緦麻及堂姨舅袒免之文¶
　　　　乾學案舅母之服唐朝既制於前宋初復遵¶
　　　　於後而服制令諸書不載者葢前此禮院及¶
　　　　刑法司所執姨舅嫂叔皆加至大功婦翁女¶
　　　　壻皆加至小功至天聖時學士孫奭請兩制¶
　　　　詳定因并舅母服而削之也夫舅母無服雖¶
　　　　本古禮然檀弓有同㸑服緦之言明皇既定¶
<pb:KR1d0051_WYG_016-9b>¶
　　　　之為制則後世因而仍之於禮亦無害儻以¶
　　　　古禮所無不可増益則後世之増益古禮者¶
　　　　不知凡幾矣何獨於此條齗齗也¶
　開元禮迄今律文俱無(此制定於開元禮既成之後/故不復補載至政和禮諸書)¶
　(則此制已革/故無可載也)　　　　右唐制¶
政和五禮新儀女適人者為兄弟之孫¶
　　　　乾學案儀禮有父之姑條此即父之姑所報¶
　　　　之人也¶
<pb:KR1d0051_WYG_016-10a>¶
　家禮迄今律文俱無(疑統於儀禮/父之姑内)¶
政和禮為夫兄弟之孫女適人者¶
　(車垓曰伯叔祖母為在室姪孫女本/小功今彼既適人則降服緦麻也)¶
　書儀家禮集禮㑹典並無今律文有¶
政和禮女適人者為從祖祖父母為從祖祖姑¶
　(車垓曰此祖之親兄弟姊妹在室則/皆小功今既適人則降服緦麻也)¶
政和禮女適人者為從祖姑¶
　(車垓曰此父之同堂姊妹在室/小功今既適人則降服緦麻也)¶
<pb:KR1d0051_WYG_016-10b>¶
　　　　乾學案從祖姑者即從祖父之姊妹也乃開¶
　　　　元禮有從祖父而無從祖姑亦省文¶
　已上二條家禮孝慈録㑹典今律文並同¶
朱子家禮為從兄弟之妻¶
家禮為夫之從父兄弟¶
家禮為夫之從祖祖姑¶
家禮為夫之從祖姑在室者¶
　已上四條孝慈録㑹典今律文並同¶
<pb:KR1d0051_WYG_016-11a>¶
家禮為同㸑¶
檀弓從母之夫舅之妻二夫人相為服君子未之言也¶
(注二夫人猶言此二人也時有此二人/同居死相為服者甥居外家而非之)或曰同㸑緦(注/以)¶
(同居生緦之親可謂疏甥居外家而非之者以言從母/及舅皆是外甥稱  之辭故知甥也甥來居在外姓舅)¶
(氏之家見有此事而非之也甥既指為非禮或人以為/於禮可許既同㸑而食合有緦麻之親此皆據緦麻正)¶
(衰非弔服也何𦙍以為弔服加麻絰/如朋友然非也凡弔服不得稱服)¶
　張子曰此是甥自幼居於從母之家或舅之家孤稚¶
　恩養直如父母不可無服所以為此服也非是從母¶
<pb:KR1d0051_WYG_016-11b>¶
　之夫與舅之妻相對如何得此稱既言從母與舅故¶
　知是甥為二夫人者為之服也¶
　朱子語類黄文問從母之夫舅之妻皆無服何也曰¶
　先王制禮父族四故由父而上為從曽祖服緦麻姑¶
　之子姊妹之子女子子之子皆有服皆由父而推之¶
　故也母族三母之父母之母母之兄弟恩止於舅故¶
　從母之夫舅之妻皆不為服推不去故也妻之族二¶
　妻之父妻之母粗看似乎雜亂無紀仔細看皆有意¶
<pb:KR1d0051_WYG_016-12a>¶
　義存焉　又云從母之夫舅之妻二人相為服這恰¶
　似難曉徃徃是外甥在舅家見得舅母與姨夫相為¶
　服其本來無服故異之也¶
　(吳澄曰禮為從母服小功五月而從母之夫則無服/為舅服緦麻三月而舅之妻則無服時有妻之姊妹)¶
　(之子依從母家同居者又有夫之甥依舅家同居者/念其鞠養之恩故一為從母之夫服一為舅之妻服)¶
　(二夫人謂妻之姊妹之子與從母之夫也謂夫之甥/與舅之妻也見其二家有此二人者相為服然禮之)¶
　(所無故曰君子未之言也又記或人之言以為有同/居而食之恩則雖禮之所無而可以義起此服也張)¶
　(子義是注/疏非也)¶
<pb:KR1d0051_WYG_016-12b>¶
　(郝敬曰二夫人猶言此二人一人則妻姊妹之子也/幼依母姨夫家一人則夫之外甥也幼依舅母家同)¶
　(居恩養如父母故一人為其母姨夫服一人為其舅/母服故曰相為服此禮經所不載故曰君子未之言)¶
　(因引或人/語明之)¶
　(汪琬曰或問舅妻何以無服也曰由父而推之則有/父族之服由母而推之則有母族之服姑之夫不可)¶
　(以為父族舅妻與從母之夫不可以為/母族者也禮絶族無施服其此之謂與)¶
　　　　乾學案張子吳氏郝氏之解皆是也注疏之¶
　　　　説備覽而已　又案同㸑緦即指上二人而¶
　　　　言非謂他人之同㸑者皆當服緦也乃唐太¶
<pb:KR1d0051_WYG_016-13a>¶
　　　　宗欲加嫂叔之服首以同㸑尚有緦服為言¶
　　　　則竟以凡同㸑者皆當為之緦矣此豈記禮¶
　　　　者之意乎若家禮所云為同㸑則難執一夫¶
　　　　同㸑不止於同居情誼非泛然矣苟遇死喪¶
　　　　其人舉家衰麤而我獨吉服與之相雜於心¶
　　　　安乎為之服緦其亦可也¶
　(顧炎武曰從母之夫舅之妻二夫人相為服從母之/夫與謂吾從母之夫者相為服也舅之妻與謂吾舅)¶
　(之妻者相為服也上不言妻之姊妹之子下不言夫/之甥語繁而冗不可以成文也聞一知二吾於孟子)¶
<pb:KR1d0051_WYG_016-13b>¶
　(以紂為兄/之子言之)¶
家禮為朋友¶
喪服記朋友麻(注見心/喪章)¶
　已上二條諸書皆無¶
　　　　　　　　　　右宋制¶
孝慈録嫁女為同堂姊妹之出嫁者¶
　會典同今律文無¶
　　　　　　　　　　右明制¶
<pb:KR1d0051_WYG_016-14a>¶
　　　袒免¶
大傳四世而緦服之窮也五世袒免殺同姓也六世親¶
屬竭矣(注四世共髙祖五世髙祖昆弟六世以外親盡/無屬名  疏四世謂上至髙祖下至已兄弟同)¶
(承髙祖之後為族兄弟相報緦麻是服盡於此故緦麻/服窮是四世也為親兄弟期一從兄弟大功再從兄弟)¶
(小功三從兄弟緦麻共承髙祖為四世而緦服盡也五/世謂共承髙祖之父者也言服袒免而無正服減殺同)¶
(姓也六世謂共承髙祖之祖者也言/不服袒免同姓而已故云親屬竭矣)¶
　(馬晞孟曰服有五者葢其親有隆殺則服有精粗故/四世而緦者服之精乃其服之窮也至於五世則宜)¶
　(其無服而先王不忍遂絶之也故為之袒免之禮所/以殺同姓也免者如冠廣一寸加之於首所以示其)¶
<pb:KR1d0051_WYG_016-14b>¶
　(吉袒者袒其體所以示其凶吉/凶相半此其所以為殺同姓也)¶
文王世子族之相為也宜弔不弔宜免不免有司罰之¶
(注弔謂六世以徃免謂五世髙疏六世以徃者從六世/以至百世但有弔禮四世同  祖有緦麻之親五世則)¶
(親盡但有袒免故/云免謂五世也)¶
　(陳祥道曰五世而親屬盡故為之免六世而親屬竭/故弔之而已宜弔不弔宜免不免有司罰之則緦麻)¶
　(而上宜服不/服者可知也)¶
問喪或問曰免者以何為也曰不冠者之所服也禮曰¶
童子不緦唯當室緦緦者其免也當室則免而杖矣(注/不)¶
<pb:KR1d0051_WYG_016-15a>¶
(冠者猶未冠也當室謂無父兄而主家者也童子不杖/不杖者不免當室則杖而免免冠之細别以次成人也)¶
(緦者其免言免/乃有緦服也)¶
　(方慤曰不緦則不杖不杖則不免此童子之正也童/子以幼故不服古人之緦至當室雖未冠亦責以成)¶
　(人之備/禮矣)¶
奔喪聞逺兄弟之喪既除喪而后聞喪免袒成踊(注小/功緦)¶
(麻不稅者也雖不服猶免袒而疏小功以下應除之後/服雖不稅而初聞喪亦免袒  成其踊也以本是五服)¶
(之親為/之變也)¶
喪服記朋友皆在他邦袒免歸則已(再/見)¶
<pb:KR1d0051_WYG_016-15b>¶
　孔叢子魯人有同姓死而弗弔者人曰在禮當免不¶
　免當弔不弔有司罰之如之何子之無弔也荅曰吾¶
　以其疎逺也子思聞之曰無恩之甚也昔者季孫(康/子)¶
　問於夫子曰百世之宗有絶道乎子曰繼之以姓義¶
　無絶也故同姓為宗合族為屬雖國子之尊不廢其¶
　親所以崇愛也是以綴之以食序列昭穆萬世㛰姻¶
　不通忠篤之道然也　陳王勝問於子魚曰請問同¶
　姓而服不及者其制何耶對曰先王制禮雖國君有¶
<pb:KR1d0051_WYG_016-16a>¶
　合族之道宗人掌其列繼之以姓而無别醊之以食¶
　而無殊各隨本屬之隆殺屬近則死為之免屬逺則¶
　弔之而已禮之正也是故臣之家哭孔氏之别姓於¶
　弗父之廟哭孔氏則於夫子之廟此有據而然也¶
舊唐書禮儀志𤣥宗開元二十三年詔議服紀所未通¶
者韋縚言堂姨舅親未疏不相為服請降親舅從母一¶
等著服太子賔客崔沔職方郎中韋述禮部員外郎楊¶
仲昌等皆不同其議帝乃降手勅朕思敦睦九族其堂¶
<pb:KR1d0051_WYG_016-16b>¶
姨舅宜袒免於是侍中裴耀卿中書令張九齡等請準¶
制施行從之(詳見第十三卷外祖/父母條下宜參看)¶
　(馮善家禮集說或問國朝之制本族五服之外為袒/免親遇喪葬則素服尺布纒頭此可為法用麻布頭)¶
　(巾然近今功緦之服亦多尺布纒頭而已曽未及月/或甫及葬又悉除之甚可歎也然則親近而無服者)¶
　(雖同於此/亦何害乎)¶
　(車垓曰袒免親葢五服之外五世之親也袒謂偏脫/一袖也臨喪而袒所以示哀苦之勞也免謂裂布廣)¶
　(寸自項向前交於額上却遶髻如著掠頭也古者五/服之人將帶首絰必先之以免故於五世之親而以)¶
　(袒免為服也然袒免之儀其廢久矣故今之人雖齊/衰帶絰而亦未嘗免也是以五世之親不為袒免之)¶
<pb:KR1d0051_WYG_016-17a>¶
　(服止於成服之日白/襴縞巾弔哭而已)¶
徐駿五服集證無服之親¶
　　　已身為本宗親不載服紀¶
曽祖之姊妹適人(謂之族/曽祖姑)及夫¶
祖之姊妹之夫(謂之從祖/祖姑之夫)¶
祖之同堂姊妹適人(謂族/祖姑)及夫¶
從祖叔父中下殤(謂之堂叔是/父之堂弟)¶
父姊妹之夫(謂之/姑夫)　姊妹之夫¶
<pb:KR1d0051_WYG_016-17b>¶
父之同堂兄弟中下殤(謂之從/祖叔父)及妻¶
父之同堂姊妹中下殤(謂之從/祖姑)及夫¶
父再從兄弟中下殤(謂之族/伯叔)¶
父再從姊妹適人并長中下殤(謂之/族姑)及夫¶
再從兄弟中下殤(是族伯/叔之子)及妻¶
再從姊妹中下殤及夫¶
三從兄弟長中殤(謂之族/兄弟)及妻¶
三從姊妹適人并長中下殤(謂之族/姊妹)及夫¶
<pb:KR1d0051_WYG_016-18a>¶
同堂兄弟之子中下殤(謂之/堂姪)¶
同堂兄弟之女中下殤及夫¶
再從兄弟之子長中下殤(謂之再/從姪)及妻¶
再從兄弟之女適人并長中下殤及夫¶
三從兄弟之子¶
三從兄弟之女¶
同堂兄弟之孫長中下殤(謂之堂/姪孫)及妻¶
同堂兄弟之孫女適人并長中下殤及夫¶
<pb:KR1d0051_WYG_016-18b>¶
兄弟之孫中下殤(謂之/姪孫)¶
兄弟之孫女中下殤及夫¶
兄弟之曾孫長中下殤(謂之姪/曾孫)及妻¶
兄弟之曾孫女適人并長中下殤及夫¶
適曾孫長中下殤及妻¶
適曾孫女長中下殤并適人及夫¶
適𤣥孫長中下殤及妻¶
適𤣥孫女長中下殤并適人及夫¶
<pb:KR1d0051_WYG_016-19a>¶
同堂姊妹之夫¶
兄弟女之夫(謂之姪/女夫)¶
姑之孫及妻并姑之孫女及夫¶
女之孫及妻并女之孫女及夫¶
外甥女之適人¶
　　　已身為母黨無服之親¶
母之祖父母¶
母之兄弟子之妻¶
<pb:KR1d0051_WYG_016-19b>¶
母之姊妹之女適人¶
母之兄弟之妻¶
母之姊妹之夫¶
母之堂兄弟姊妹¶
母之兄弟中下殤¶
母之姊妹中下殤¶
母之同堂兄弟之子及妻¶
母之同堂姊妹之女及夫¶
<pb:KR1d0051_WYG_016-20a>¶
母之兄弟之孫及妻¶
母之兄弟之孫女及夫¶
　　　女適人者為本宗親不載服紀¶
曾祖之兄弟及妻¶
曾祖之姊妹及夫¶
祖之同堂兄弟及妻¶
祖之同堂姊妹及夫¶
祖之姊妹之夫¶
<pb:KR1d0051_WYG_016-20b>¶
父之姊妹之夫¶
父之再從兄弟及妻¶
父之再從姊妹及夫¶
父之同堂姊妹之夫¶
姊妹之夫¶
三從兄弟及妻¶
三從姊妹及夫¶
從祖兄弟長中下殤及妻¶
<pb:KR1d0051_WYG_016-21a>¶
從祖姊妹長中下殤及夫¶
從父兄弟中下殤¶
從父姊妹中下殤及夫¶
同堂兄弟之子長中下殤及妻¶
同堂兄弟之女適人并長中下殤及夫¶
再從姪及妻¶
再從姪女及夫¶
兄弟之孫長中下殤¶
<pb:KR1d0051_WYG_016-21b>¶
兄弟之孫女長中下殤并適人及夫¶
堂姪孫及妻¶
堂姪孫女及夫¶
姪曾孫及妻¶
姪曾孫女及夫¶
兄弟女之夫¶
姑舅之女¶
母之兄弟姊妹¶
<pb:KR1d0051_WYG_016-22a>¶
　　　妻為夫之親不載服紀¶
夫曾祖兄弟及妻¶
夫曾祖姊妹及夫¶
夫堂祖兄弟及妻¶
夫堂祖姊妹及夫¶
夫祖姊妹適人及夫¶
夫從祖父長中下殤¶
夫之父再從兄弟及妻¶
<pb:KR1d0051_WYG_016-22b>¶
夫之再從姊妹及夫¶
夫族伯叔父母¶
夫族姑及夫¶
夫堂姑長中下殤¶
夫之父妹中下殤¶
夫之從兄弟中下殤¶
夫之再從兄弟及妻¶
夫之三從兄弟及妻¶
<pb:KR1d0051_WYG_016-23a>¶
夫之兄弟中下殤¶
夫之姊妹中下殤及夫¶
夫之從父姊妹適人及夫¶
夫之三從姊妹及夫¶
夫之兄弟女之夫¶
夫之同堂兄弟之子長中下殤¶
夫同堂兄弟之女長中下殤并適人及夫¶
夫再從兄弟之子長中下殤及妻¶
<pb:KR1d0051_WYG_016-23b>¶
夫再從兄弟之女長中下殤并適人及夫¶
夫之兄弟之孫長中下殤¶
夫之母兄弟之妻¶
　　　緦麻親有四¶
曽祖兄弟¶
祖從父兄弟¶
父之再從兄弟¶
身之三從兄弟¶
<pb:KR1d0051_WYG_016-24a>¶
　　　袒免者據禮有五¶
髙祖兄弟¶
曾祖從父兄弟¶
祖再從兄弟¶
父三從兄弟¶
身之四從兄弟¶
　¶
　¶
<pb:KR1d0051_WYG_016-24b>¶
　¶
　¶
　¶
　¶
　¶
　¶
　¶
　讀禮通考卷十六¶
