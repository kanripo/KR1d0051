# -*- mode: mandoku-view; -*-
#+TITLE: 讀禮通考
#+DATE: 2015-08-24 22:09:52.980641
#+PROPERTY: ID KR1d0051
#+PROPERTY: BASEEDITION WYG    
#+PROPERTY: JUAN 卷十五
<pb:KR1d0051_WYG_015-1a>¶
欽定四庫全書¶
　讀禮通考卷十五　　　刑部尚書徐乾學撰¶
　　喪期十五¶
　　　緦麻三月上¶
喪服族曽祖父母　族祖父母　族父母　族昆弟(注/族)¶
(曽祖父者曽祖昆弟之親也族祖父者亦髙祖之孫則/髙祖有服明矣  䟽此即禮記大傳云四世而緦服之)¶
(窮也名為四緦麻者也族曽祖父母者已之曽祖親兄/弟也族祖父母者已之祖父從父昆弟也族父母者已)¶
(之父從祖昆弟也族昆弟者已之三從兄弟皆名為族/族屬也骨肉相連屬以其親盡恐相䟽故以族言之耳)¶
<pb:KR1d0051_WYG_015-1b>¶
(此四緦麻與已同出髙祖已上至髙祖為四世旁亦四/世旁四世有服於髙祖有服明矣鄭言此者齊衰三月)¶
(章直見曽祖父母不言髙祖以為無服/故鄭從下鄉上推之髙祖有服可知)¶
爾雅父之從祖祖父為族曽王父父之從祖祖母為族¶
曽王母父之從祖晜弟為族父族父之子為族晜弟父¶
之從祖晜弟之母為族祖王母父之從祖晜弟之妻為¶
族祖母¶
　(馬融曰族祖父祖之從父昆弟也族父/從祖昆弟之親也族祖父亦髙祖之孫)¶
　(楊復曰春秋傳曰同族于/禰廟杜預曰謂髙祖已下)¶
<pb:KR1d0051_WYG_015-2a>¶
　(敖繼公曰以從父從祖者差之則此乃從曽祖之親/也變言族者明親盡於此也凡有親者皆曰族記曰)¶
　(三族之不/虞是也)¶
　　　　乾學案族曽祖父者髙祖之子已之從曽祖¶
　　　　也族祖父者髙祖之孫族曽祖父之子也族¶
　　　　父者髙祖之曽孫族祖父之子也族昆弟者¶
　　　　髙祖之𤣥孫族父之子也相承四代於我皆¶
　　　　緦也　又案鄭注云曽祖昆弟之親是謂為¶
　　　　曽祖之親兄弟馬融云從祖昆弟之親則謂¶
<pb:KR1d0051_WYG_015-2b>¶
　　　　為從祖昆弟之父耳二親字各不同¶
　開元禮政和禮書儀家禮孝慈録㑹典今律文並同¶
喪服庶孫之婦(䟽以適子之婦大功庶子之婦小功適/孫之婦小功庶孫之婦緦麻是其差也)¶
　(馬融曰祖父母為適孫之婦/小功庶孫婦降一等故服緦)¶
　(敖繼公曰庶孫之婦緦則適孫之婦小功也小功章/不見之者文脫耳夫之祖父母於庶孫之婦其本服)¶
　(當小功以别於適孫之/婦故亦降一等而在此)¶
　開元禮政和禮書儀家禮今律文並同孝慈錄㑹典¶
　俱無(㑹典五服/圖内有)¶
<pb:KR1d0051_WYG_015-3a>¶
喪服從祖姑姊妹適人者報(䟽此本服小功因出/適故降一等在緦麻)¶
爾雅父之從父姊妹為從祖姑¶
　(馬融曰從祖姑姊妹於已再從在/室皆小功適人降一等故緦也)¶
　(車垓服制通釋曰從祖姑者父之堂姊妹已之堂姑/也從祖姊妹者已之再從姊妹與已同曽祖者也在)¶
　(室則皆為小功親既適/人則為降服緦麻也)¶
　(湛若水曰從祖姑父之從也姊妹已之/再從也何以緦以出降也親則小功也)¶
　　　　乾學案從祖姑者從祖之女於已為從姑從¶
　　　　祖姊妹者從祖之孫女於已為再從姊妹其¶
<pb:KR1d0051_WYG_015-3b>¶
　　　　服皆緦故合而言之為從祖姑姊妹也¶
　開元禮政和禮書儀家禮孝慈録㑹典今律文並同¶
補政和禮女適人者為同堂兄弟之子及女之出嫁者¶
　(車垓曰此從父兄弟之子女與已同祖者/也在室則小功今既適人則降服緦麻也)¶
　家禮孝慈録㑹典今律文並同¶
補政和禮女適人者為從祖兄弟姊妹¶
　(車垓曰此再從兄弟姊妹與已同曽祖者/也在室皆小功今既適人則降服緦麻也)¶
　家禮迄今律文俱無(疑統於儀禮從/祖姊妹適人内)¶
<pb:KR1d0051_WYG_015-4a>¶
　　　　乾學案已上二條即從祖姑姊妹之報服¶
喪服外孫(注女子子之子云䟽以女/出外適而生故  外孫)¶
爾雅女子子之子為外孫¶
　(敖繼公曰此服亦男女同外孫為外祖父/母小功不報之者以其為外家之正尊與)¶
　(湛若水曰外孫/何以緦也外也)¶
　(呂柟曰為外孫何曰報也/視已之孫則降三等矣)¶
　(車垓曰外孫者女所生之子也外孫為外祖服小功/而外祖為外孫止服緦麻也夫外孫為外祖服小功)¶
　(者由母而推之也故重而外祖為外/孫服緦麻者由女而推之也故輕)¶
<pb:KR1d0051_WYG_015-4b>¶
　開元禮政和禮書儀家禮孝慈録㑹典今律文並同¶
喪服庶子為父後者為其母(䟽此為無冡適唯有妾子/父死庶子承後為其母緦)¶
(也/)¶
喪服傳何以緦也傳曰與尊者為一體不敢服其私親¶
也然則何以服緦也有死於宫中者則為之三月不舉¶
祭因是以服緦也(注君卒庶子為母大功大夫卒庶子/為母三年士雖在庶子為母皆如衆)¶
(人為䟽一體者父子一體也私親者妾母不得體君不/得  正親既云不敢服其私親即應全不服而又服緦)¶
(何也有死於宫中者縱是臣僕亦三月不舉祭故此庶/子因是為母服緦也有死即廢祭者不欲間凶人故也)¶
<pb:KR1d0051_WYG_015-5a>¶
(君卒庶子為母大功者大功章云公之庶昆弟為其母/是也以其先君在公子為母在五服外記所云是也先)¶
(君卒則是今君庶昆弟為其母大功先君餘尊之所厭/不得過大功今庶子承後故緦大夫卒庶子為母三年)¶
(者以其父在大功父卒無餘尊所厭故申三年士雖在/庶子為母皆如衆人者士卑無厭故也鄭并言大夫士)¶
(之庶子者欲見不承後者如此服若承後則皆緦故并/言之也向來經傳所云者據大夫士之庶子承後法若)¶
(天子諸侯庶子承後為其母所服云何案曽子問云古/者天子練冠以燕居鄭云謂庶子王為其母無服案服)¶
(問云君之母非夫人則羣臣無服惟近臣及僕驂乘從/服惟君所服服也注云妾先君所不服也禮庶子為後)¶
(為其母緦言惟君所服申君也春秋之義有以小君服/之者時若小君在則益不可曽子問所云據小君在則)¶
(練冠五服外服問所云據小君沒後其庶子為得申故/鄭云申君是以引春秋之義母以子貴若然天子諸侯)¶
<pb:KR1d0051_WYG_015-5b>¶
(禮同與大夫/士禮有異也)¶
　(馬融曰承父之體四時祭祀不敢申私親服廢尊者/之祭故服緦也  又曰縁先人在時哀傷臣僕有死)¶
　(宫中者為缺一時不/舉祭因是服緦也)¶
　(敖繼公曰為父後者或當為適母後故不服妾母葢/與適子同也有死於宫中則三月不舉祭者吉凶之)¶
　(事存亡共之因是以服緦者言非若是則不敢服也/葢子之於母情雖無窮然禮所不許則其情亦不可)¶
　(得而遂今因有三月不舉祭之禮乃得略申其服焉/觀此則孝子之心可知矣何以不齊衰三月也尊者)¶
　(之服不敢用/於妾母也)¶
　(郝敬曰案適庶之分嚴已然母以子貴理亦至公豈/得謂為私親制禮者主尊適而於人情亦甚闕矣宫)¶
<pb:KR1d0051_WYG_015-6a>¶
　(中有死者非所以况於生我也世儒動引春/秋附㑹春秋未嘗輕絶人母子後儒鑿說耳)¶
晉書顧和傳和為尚書令時汝南王統江夏公衛崇並¶
為庶母制服三年和乃奏曰禮所以軌物成教故有國¶
家者莫不崇正明本以一其統斯人倫之紀不二之道¶
也為人後者降其所出奪天屬之性顯至公之義降殺¶
節文著於周典案汝南王統為庶母居廬服重江夏公¶
衛崇本由踈屬開國之緒近喪所生復行重制違冐禮¶
度肆其私情閭閻許其過厚談者莫以為非則政道陵¶
<pb:KR1d0051_WYG_015-6b>¶
遲由乎禮廢憲章頽替始於容違若弗糾正無以齊物¶
皆可下太常奪服若不祗王命應加貶黜詔從之¶
晉書禮志孝武帝太元十七年太常車𦙍上言謹案喪¶
服禮經庶子為母緦麻三月傳曰何以緦麻與尊者為¶
體不敢服其私親也此經傳之明文聖賢之格言而自¶
頃開國公侯至於卿士庶子為後各肆私情服其庶母¶
同之於適此末俗之弊溺情傷教縱而不革則流蕩忘¶
返矣且夫尊尊親親雖禮之大本然厭親於尊由來尚¶
<pb:KR1d0051_WYG_015-7a>¶
矣禮記曰為父後出母無服也者不祭故也又禮天子¶
父母之喪未葬越紼而祭天地社稷斯皆崇嚴至敬不¶
敢以私廢尊也今身承祖宗之重而以庶母之私廢烝¶
嘗之事五廟闕祀由一妾之終求之情禮失莫大焉舉¶
世皆然莫之裁貶就心不同而事不敢異故正禮遂頽¶
而習非成俗此國風所以思古小雅所以悲歎當今九¶
服漸寧王化維新誠宜崇明禮訓以一風俗請臺省考¶
修經典式明王度不荅十八年𦙍又上言去年上自頃¶
<pb:KR1d0051_WYG_015-7b>¶
開國公侯至於卿士庶子為後者服其庶母同之於適¶
違禮犯制宜加裁抑事上經年未被告報未審朝議以¶
何為疑若以所陳或謬則經有明文若以古今不同則¶
晉有成典升平四年故太宰武陵王所生母喪表求齊¶
衰三年詔聽依昔樂安王故事制大功九月興寧三年¶
故梁王㻱有所生母喪亦求三年庚子詔書依太宰故¶
事同服大功若謹案周禮則緦麻三月若奉晉制則大¶
功九月古禮今制並無居廬三年之文而頃年已來各¶
<pb:KR1d0051_WYG_015-8a>¶
申私情更相擬襲漸以成俗縱而不禁則聖典滅矣夫¶
尊尊親親立人之本王化所由二端而已故先王設教¶
務𢎞其極尊郊社之敬制越紼之禮嚴宗廟之祀厭庶¶
子之服所以經緯人文化成天下夫屈家事於王道厭¶
私恩於祖宗豈非上行乎下父行乎子若尊尊之心有¶
時而替宜厭之情觸事而申祖宗之敬㣲而君臣之禮¶
虧矣嚴恪㣲於祖宗致敬虧於事上而欲俗安化隆不¶
亦難乎區區所惜實在於斯職之所司不敢不言請臺¶
<pb:KR1d0051_WYG_015-8b>¶
參詳尚書奏案如辭輒下主者詳尋依禮庶子與尊者¶
為體不敢服其私親此尊祖敬宗之義自頃陵遲斯禮¶
遂廢封國之君廢五廟之重士庶匹夫闕烝嘗之禮習¶
成頽俗宜被革正輒内外叅詳謂宜聽𦙍所上可依樂¶
安王大功為正請為告書如左班下内外以定永制普¶
令依承事可奉行詔可¶
　　　　乾學案車公所奏者本據緦麻章庶子為父¶
　　　　後者為其母條尚書所定者乃用大功章公¶
<pb:KR1d0051_WYG_015-9a>¶
　　　　之庶昆弟為其母條則是不為父後者與車¶
　　　　公所奏之本㫖異矣葢縁當時羣臣見緦麻¶
　　　　之服太輕故引而同之於公之庶昆弟此雖¶
　　　　非先王之正禮亦有晉一代之典權輕重之¶
　　　　宜而制之者也¶
通典宋庾蔚之謂庶子為後為所生服緦此禮文正史¶
近遂為三年失之甚也案晉樂安王所生母喪議者謂¶
應小功孝武詔令大功乃合餘尊之義但餘尊之厭不¶
<pb:KR1d0051_WYG_015-9b>¶
言為後者也即今猶皆三年¶
宋㑹要神宗熈寧三年詔御史臺審决秀州軍事判官¶
李定追服所生母喪御史臺言在法庶子為父後如適¶
母存為所生母服緦三月仍解官申心喪今定所生仇¶
氏亡日定未嘗請解官申心喪止以父老乞還侍養宜¶
依禮制追服緦麻而解官心喪三年時王安石芘定擢¶
為太子中允而言者俱罷免¶
　(吳肅公曰古庶子之為父後者為母緦噫忍歟妾為/君之長子三年衆子期為其子亦期曽不得食報其)¶
<pb:KR1d0051_WYG_015-10a>¶
　(所生也歟夫服/兹獨無報者歟)¶
　開元禮政和禮並同書儀無孝慈録加斬衰三年詳¶
　見第六卷生母條¶
喪服士為庶母(䟽傳云大夫已上為庶母無服則為庶/母是士可知而經云士者大夫已上不)¶
(服庶母庶人又無庶母服/者惟士而已故言士也)傳曰何以緦也以名服也大¶
夫以上為庶母無服(䟽以名服者以有母名故有服/大夫以上無服者以其降故也)¶
　(馬融曰以有母/名為之服緦也)¶
　(雷次宗曰為五服之凡不稱其人者皆士也若有天/子諸侯下及庶人則指其稱位未有言士為者此獨)¶
<pb:KR1d0051_WYG_015-10b>¶
　(言士何乎蓋大夫以上庶母無服庶人無妾則無庶/母為庶母者唯士而已故詭常例以著唯獨一人也)¶
　(敖繼公曰大夫以上為庶母無服者以庶母之服緦/而大夫以上無緦服故也又大夫以上於其有親者)¶
　(且降之絶之則/此無服亦宜矣)¶
　(毛先舒曰賈公彦䟽儀禮士為庶母章云為庶母服/者唯士而已又云除士以外皆無服庶母服獨士有)¶
　(服此語為誤葢賈䟽此章時忘小功五月條君子子/為庶母慈已者一章註䟽故自相抵捂注述之難如)¶
　(此/)¶
通典晉賀循云庶母士父之妾也服緦麻大夫以上無¶
服案馬融引喪服云大夫以上為庶母無服　宋袁悠¶
<pb:KR1d0051_WYG_015-11a>¶
問雷次宗曰喪服大夫為貴臣貴妾緦何以便為庶母¶
無服又案檀弓云悼公之母死哀公為之齊衰有若曰¶
諸侯為妾齊衰禮與鄭注云妾之貴者為之緦耳左傳¶
云晉少姜卒明年正月既葬齊使晏平仲請繼室叔向¶
對曰寡君在衰絰之中案此諸侯為妾便有服也次宗¶
荅曰大夫為貴妾緦案注貴妾姪娣也夫姪娣實貴而¶
大夫尊輕故不得不服至於餘妾出自凡庶故不服又¶
天子諸侯一降旁親豈容媵妾更為服也鄭注喪服無¶
<pb:KR1d0051_WYG_015-11b>¶
服是也又注檀弓哀公為悼公母齊衰云妾之貴者為¶
之緦耳此注謂諸侯為貴妾緦既與所注喪服相違且¶
諸侯庶子母卒無服皆以父所不服亦不敢服未喻檀¶
弓注云何以復言諸侯為貴妾緦耶左傳所言少姜之¶
卒有衰絰之言者是春秋之時諸侯淫侈至於甚者乃¶
為齊衰此葢當時之弊事非周公之明典也¶
唐㑹要髙宗顯慶二年修禮官長孫無忌等奏庶母古¶
禮緦麻新禮無服謹案庶母之子即是已之昆弟為之¶
<pb:KR1d0051_WYG_015-12a>¶
不杖齊衰而已與之無服同氣之内凶吉頓殊求之禮¶
情深非至理請依典故為服緦麻制從之¶
　朱子曰父妾之有子者禮經謂之庶母緦麻三月此¶
　其名分固有所係不當論其年齒之長少然禮之隆¶
　殺又當從尊長之命非子弟所專也¶
　(俞汝言曰為庶母謂父有子妾也子/兼男女言俗不服生女庶母者非是)¶
　開元禮政和禮書儀家禮並同孝慈録加至杖期詳¶
　見第六卷庶母條¶
<pb:KR1d0051_WYG_015-12b>¶
喪服貴臣貴妾(註此謂公士大夫之君也殊其臣妾貴/賤而為之服貴臣室老士也貴妾姪娣)¶
(也天子諸侯降其臣妾無服士卑無臣則士妾又賤不/足殊有子則為之緦無子則已  䟽謂公士大夫之君)¶
(者士無臣又不得簡妾貴賤天子諸侯於二者無服則/知為此服者是公卿大夫之君也貴臣室老士者上斬)¶
(章鄭注云室老家相也士邑宰也貴妾姪娣者案曲禮/云大夫不名家相長妾士昬禮云雖無娣媵先是士姪)¶
(娣不具卿大夫有姪娣為長妾可知故曰貴妾姪娣/也天子諸侯降其臣妾無服者以其絶期已下故也)¶
喪服傳何以緦也以其貴也(䟽以其貴也以非南/面故簡貴者服之也)¶
　(馬融曰君為貴臣貴妾服也天子貴公/諸侯貴卿大夫貴室老貴妾謂姪娣也)¶
　(陳銓曰天子貴臣三公貴妾三夫人諸侯貴臣卿大/夫貴妾姪娣大夫貴臣室老士貴妾亦為姪娣然則)¶
<pb:KR1d0051_WYG_015-13a>¶
　(天子諸侯絶周於臣妾無服明矣大夫非其同/尊毎降一等而已為士妾貴者有緦麻三月也)¶
　(敖繼公曰此亦士為之也貴臣室老也貴妾長妾也/此服似夫妻同之妻為此妾服則非有私親者也其)¶
　(有親者宜以其服服/之大夫以上無緦服)¶
　(郝敬曰貴臣貴妾凡臣妾/受顧託者家國皆有之)¶
喪服小記士妾有子而為之緦無子則已(註士卑妾無/男女則不服)¶
(不别貴賤緦䟽大夫貴妾雖無子猶服之故喪服云大/夫為貴妾  是别貴賤也士妾賤無子則不服不殊别)¶
(妾之/貴賤)¶
　(郝敬曰獨言士是大夫以上/妾雖有子亦不為之服矣)¶
<pb:KR1d0051_WYG_015-13b>¶
檀弓悼公之母死(注母哀/公之妾)哀公為之齊衰有若曰為妾¶
齊衰禮與(註譏而問之妾之/貴者為之緦耳)公曰吾得已乎哉魯人以¶
妻我(注言國人皆名之為我妻重服嬖妾文過非也以/䟽天子諸侯絶旁期於妾無服惟大夫貴妾緦)¶
(哀公為妾著齊衰服故舉/大夫貴妾緦以對之耳)¶
　(俞汝言曰禮大夫為貴妾士為有子妾皆緦麻三月/士為庶母亦然今適子庶子皆為庶母期年而為妾)¶
　(無服似亦遺漏宜/為有子妾補服)¶
　(汪琬曰儀禮貴妾緦而律文無之今之卿大夫宜何/從予應之曰從律何以知其宜從律也古今之制不)¶
　(同有從重服而改輕服者有從輕服而改重服者有/從有服而退為無服者有從無服而進為有服者自)¶
<pb:KR1d0051_WYG_015-14a>¶
　(唐以來損益儀禮多矣而猶欲取久逺不可考之文/以自附於好古乎荀卿氏曰法後王是不可不深講)¶
　(今之卿大夫不然舉凡服其餘親莫不兢兢令甲而/莫之敢越而獨於其妾也則必秉周禮母乃暱於所)¶
　(愛乎哉有難者曰母以子貴非與曰非是之謂也諸/侯娣姪媵之子得立則國人從而尊其生母故存則)¶
　(書夫人沒則書薨書𦵏書小君皆得視其適此春秋/之例也然則妾之子而既貴矣天子且許之貤封而)¶
　(家長可不為之制服乎曰天子自貴其卿大夫之母/家長自賤其妾律令之與勅也誥也是皆出於天子)¶
　(固並行不倍者也或又難曰律文得毋有闕與曰國/家辨妻妾之分嚴適庶之閑其防㣲而杜漸也可謂)¶
　(深切著明矣而又何闕文之有且吾考諸儀禮則曰/大夫為貴妾緦考諸喪服小記則曰士妾有子而為)¶
　(之緦儀禮不言士妾小記不言大夫妾而唐開元禮/則皆不為之制服宋司馬氏書儀朱子家禮與前明)¶
<pb:KR1d0051_WYG_015-14b>¶
　(孝慈録亦槩未之及也葢妾之無服千餘年於此矣/今使家長之為大夫者為之服緦則衆子之為士者)¶
　(當如之所生子為父後者亦當如之其父在者當為/所生母大功顧已之服其妾也則從儀禮緦而命衆)¶
　(子與所生子則又從律文或齊衰杖期或斬衰三年/是於古今之制胥失之也嗟乎非天子不議禮若好)¶
　(古而不純乎古守今而不純乎今是則自剏為禮也/吾故曰不可不深講也  又曰楊信齋曰儀禮大夫)¶
　(貴妾雖無子猶服之然則世俗欲以其子/之貴賤論妾之貴賤者益可知其謬矣)¶
　　　　乾學案古人之妾有出於姪娣者故有貴賤¶
　　　　之分後世無姪娣媵之制則貴賤何以分曰¶
　　　　亦分之於有子無子而已喪服小記士妾有¶
<pb:KR1d0051_WYG_015-15a>¶
　　　　子而為之緦無子則已其禮可據也夫古人¶
　　　　為貴妾緦禮有明文而後世制禮者無之自¶
　　　　是缺典豈可因其缺而謂貴妾必不當制服¶
　　　　乎且庶子為其母古禮有服三月者有服九¶
　　　　月者有服期年者後世直増之為斬衰至於¶
　　　　儀禮貴妾之條及禮記士妾有子之條則反¶
　　　　削之而不服此豈近於人情耶凡前王所定¶
　　　　之禮一時偶遺而不及載者類多有之未敢¶
<pb:KR1d0051_WYG_015-15b>¶
　　　　謂前王所定為一字不可増損也¶
　(顧炎武日知録此謂大夫之服貴臣室老士也貴妾/姪娣也皆有相助之義故為之服緦古者大夫亦有)¶
　(姪娣左傳臧宣叔娶於鑄生賈及為而死繼室以其/姪生紇是也修六禮之制合二姓之好從其女君而)¶
　(歸焉故謂之貴妾士無姪娣故喪服小記曰士妾有/子而為之緦然則大夫之妾雖有子猶不得緦也惟)¶
　(夫有死於宫中者則為之三月不舉祭近之矣子唐/李晟夫人王氏無子妾杜氏生子愿詔以為適  及)¶
　(杜之卒也贈鄭國夫人而晟為之服緦議者以為準/禮士妾有子而為之緦開元新禮無是服矣而晟擅)¶
　(舉復之頗為當時所誚今之士大/夫縁飭禮文而行此服者比比也)¶
　(張文嘉齊家寶要夫之於妾律不制服竊以妾雖不/敢偶適而業居小星之列若其子或顯達則母以子)¶
<pb:KR1d0051_WYG_015-16a>¶
　(貴朝廷尚有榮誥之封今其所生子固儼然在苫塊/之中而適子及衆子且皆為之服杖期齊衰而已獨)¶
　(若途人焉不惟其所生子必有恫然於懷而揆之此/衷恐亦有所不忍者矣喪服曰大夫為妾服緦麻小)¶
　(記曰士為有子妾服緦麻無子則已似亦義之所當/出而人情之所安也已但律既無明文不敢妄行僭)¶
　(用凡有生子女之妾當為之心喪三月哭臨受弔但/衣袒免而於三月之内不行慶禮不舉宴會不赴人)¶
　(酒食庶於禮義兩盡凡訃狀宜書袒免生某頓首率/男治喪哀子某泣血稽顙拜或有止具名不用袒免)¶
　(者亦/可)¶
　(吳肅公曰士妾有子而為之緦不亦可乎今制則亡/矣抑悼公之母死哀公為之齊衰嬖也今之不哀公)¶
　(也寡/矣)¶
<pb:KR1d0051_WYG_015-16b>¶
　開元禮迄今律文俱無¶
喪服乳母(注謂養子者有他故賤者代之慈已云䟽案/内則大夫之子有食母彼注亦引此  喪服)¶
(所謂乳母以天子諸侯其子有三母具皆不為之服士/又自養其子若然自外皆無此法惟有大夫之子有此)¶
(食母為乳母其/子為之緦也)¶
喪服傳何以緦也以名服也(䟽以名服者有母/名即為之服緦也)¶
　(荀子曰乳母飲食/之者也而三月)¶
　(馬融曰士為乳母服以/其乳養於已有母名)¶
　(敖繼公曰此亦蒙士為之文也士之妻自養其子若/有故或使賤者代食之故謂之乳母其妾子亦然若)¶
<pb:KR1d0051_WYG_015-17a>¶
　(於大夫之子則慈母之外又有乳母内則曰大夫之/子有食母鄭氏以為即此乳母是也大夫之子父沒)¶
　(乃為/之服)¶
通典漢石渠禮議問曰大夫降乳母邪聞人通漢對曰¶
乳母所以不降者報義之服故不降也則始封之君及¶
夫人皆不降乳母　魏劉德問田瓊曰乳母緦注云養¶
子者有他故賤者代之慈已今時婢生口使為乳母得¶
無甚賤不應服也瓊荅曰婢生口故不服也　晉袁準¶
云保母者當為保姆春秋宋伯姬待姆是也非母之名¶
<pb:KR1d0051_WYG_015-17b>¶
也母者因父得稱且保傅婦人輔相婢之貴者耳而為¶
之服不亦重乎先儒欲使公之庶子為母無服而服乳¶
母乎此時俗之名記者集以為禮非聖人之制賀循云¶
為乳母緦三月士與大夫皆同不以尊卑降功服故也¶
梁氏云服乳母緦者謂母死莫養親取乳活之者故服¶
之報功也¶
　宋仁宗寶元元年右司諫韓琦上奏曰臣昨奉使還¶
　闕竊見朝廷自西事以來兩次非時就宅宣召兩府¶
<pb:KR1d0051_WYG_015-18a>¶
　臣寮在外不測事宜人情驚駭當時物議謂失持重¶
　之體昨日午後又聞就宅宣兩府臣寮搢紳士庶無¶
　不憂惑至晚方知只是魏國夫人薨謝陛下雖隆乳¶
　母之愛其如在禮止為緦麻三月若言乎親則非近¶
　也若言乎尊則不崇也此止可一中人傳詔於宰臣¶
　之第令議而奏之何必徧宣近輔震恐都人事徃不¶
　追後當為戒¶
　(吕坤四禮疑喪服圖註之誤世莫敢更則儒者之咎/也如慈母注云謂所生之母死父命别妾撫育者斬)¶
<pb:KR1d0051_WYG_015-18b>¶
　(衰三年乳母注云謂父妾乳哺者即稱母緦麻父妾/乳哺不可謂慈乎慈母撫育更重於乳哺乎何服制)¶
　(之懸殊且所生之母死父有幾妾而適值有乳之妾/乎此乳母者葢僱他人之婦乳哺三年恩亦如母故)¶
　(以母呼之昔韓昌黎蘇東坡於乳母皆葬而為之銘/為之緦若云父妾謬甚矣近世穢夫徃徃通於乳母)¶
　(甚者留之為妾則父妾之藉/口也圖注之誤亦至此乎)¶
　　　　乾學案子為慈母三年為乳母三月其服制¶
　　　　相去懸絶矣及攷會典暨律文之注其說無¶
　　　　甚異可以謂之乳母者亦可以謂之慈母使¶
　　　　人何所適從乎葢於慈母條不用儀禮正文¶
<pb:KR1d0051_WYG_015-19a>¶
　　　　止云父命他妾養已者於乳母條儀禮本不¶
　　　　言父妾則反添為父妾乳哺者夫父妾乳哺¶
　　　　與他妾養已有異乎無異乎而制服懸絶至¶
　　　　此也總由不依禮文而以意自為増損遂致¶
　　　　混淆如此呂氏之辨可謂得禮之精意矣¶
　(萬斯同曰賈䟽石渠禮議及賀循之說皆謂大夫服/乳母至宋仁宗以天子之貴亦欲服乳母之賤恩則)¶
　(厚矣何其不攷於禮也夫天子諸侯絶期彼於諸父/兄弟皆以旁親而絶之而反服乳母乎大夫絶緦凡)¶
　(在緦之列者皆以已之尊而絶之而獨服乳母乎凡/此皆說之不可通者晉袁準之論當矣不然必如梁)¶
<pb:KR1d0051_WYG_015-19b>¶
　(氏之說母死莫養親取乳活/之者然後可以行此服也)¶
　開元禮政和禮書儀家禮孝慈録㑹典今律文並同¶
喪服從祖昆弟之子(註族父母為之服之䟽從祖昆弟/之子者再從兄弟  子族父母為)¶
(之服者據彼來呼已為/族父母為之服緦也)¶
　(敖繼公曰為族曽祖父族祖父族父族昆弟皆緦其/族昆弟固相為矣此條則族父報然則族曽祖父於)¶
　(昆弟之曽孫族祖父於從父昆弟之孫以其為旁親/卑者之輕服故略之而不報與  案經但見族父為)¶
　(此服註兼言族母者足經意也/婦人為夫黨之卑屬與夫同)¶
　　　　乾學案族父為從祖昆弟之子服則族曽祖¶
<pb:KR1d0051_WYG_015-20a>¶
　　　　父必為昆弟之曽孫服族祖父必為從父昆¶
　　　　弟之孫服非略之而不報直文不具耳¶
　開元禮無正條統於族父報之内政和禮家禮孝慈¶
　録會典今律文並如儀禮惟書儀無¶
喪服曽孫(註孫之子衰䟽據曽祖為之緦不言𤣥孫者/此亦如齊  三月章直見曽祖不言髙祖以)¶
(其為曽髙同為曽𤣥亦同故/二章皆略不言髙祖𤣥孫也)¶
爾雅孫之子為曽孫(註曽猶/重也)¶
　(敖繼公曰此曽祖為之服也以本服之差言之為子/期為孫大功則為曽孫亦宜小功乃在此者以曽孫)¶
<pb:KR1d0051_WYG_015-20b>¶
　(為已齊衰三月故已亦為之緦麻三月葢不可以過/於其為已之月數也不分適庶者以其卑逺略之且)¶
　(不可使其庶/者無服也)¶
　開元禮政和禮書儀家禮孝慈録會典今律文並同¶
喪服父之姑(註歸孫為祖父之姊妹之䟽爾雅云女子/謂昆弟之子為姪謂姪  子為歸孫是以)¶
(鄭據而/言焉)¶
爾雅王父之姊妹為王姑¶
　(敖繼公曰此從祖之親乃緦者以其為祖父之姊妹/於屬為尊故但據已適人者言之其意與姑為姪者)¶
　(同不言報者亦以非/其一定之禮故也)¶
<pb:KR1d0051_WYG_015-21a>¶
　　　　乾學案已之姑大功則父之姑宜小功而乃¶
　　　　降至緦麻者猶已之世叔父期年而父之世¶
　　　　叔父小功也¶
　開元禮政和禮家禮孝慈録會典今律文並同惟書¶
　儀無¶
喪服從母昆弟¶
喪服傳何以緦也以名服也(䟽以名服者因從母/有母名而服其子也)¶
爾雅從母之男子為從母昆弟¶
<pb:KR1d0051_WYG_015-21b>¶
　(馬融曰姊妹子相為服也以/從母有母名以子有昆弟名)¶
　(敖繼公曰從母姊妹亦存焉外親之婦人在室適人/同又曰名謂昆弟之名母於姊妹之子小功子無所)¶
　(從也惟以名服之從母以名加此以名服子於母黨/其情葢可見矣然則有可從而不從者所以逺别於)¶
　(父族/與)¶
通典從母被出為從母兄弟服議晉王愷與褚粲兩姨¶
兄弟王愷母周氏被出後愷亡粲疑於服因車𦙍以問¶
博士朱濤之曰據禮為服否荅曰母出則為繼母之黨¶
服禇服當無疑也車𦙍難曰為其母黨服則不服繼母¶
<pb:KR1d0051_WYG_015-22a>¶
之黨明無二外氏王今服繼母黨則不得服出母黨明¶
矣王既不服周氏禇無服王之禮濤荅曰禮有從無服¶
而有服不必要以相報為名王不服禇以其母被出絶¶
於外族禇之從母在王之室及停庾之家(愷母更/嫁庾氏)同曰¶
從母禮云以名服不荅以報服禇若不服王則是卒不¶
為其母黨服便成違禮王既一絶周氏不得服褚母故¶
其子亦然禇今服王之母何得不服王乎　宋庾蔚之¶
曰出母絶族惟親者屬母子無絶道餘親不得有服此¶
<pb:KR1d0051_WYG_015-22b>¶
禮之明文禇所以服王由乎周氏王既絶周不復服禇¶
矣禇何容獨服王耶禮有從無服而有服葢是厭降所¶
致豈得與義絶者同乎從母昆弟以名服者蓋明服之¶
由不關義絶之後從母在王及與在庾誠無以異但在¶
庾則絶王故禇不得從親者屬而服王也禇以王絶已¶
故不服何嫌禇母之出也不服之理各有其義者也¶
族父是姨弟為服議晉蔡謨荅族父為姨弟問者曰乙¶
是甲族兄子也二人之母則姊妹也以外親言之則是¶
<pb:KR1d0051_WYG_015-23a>¶
從母之子應服緦麻以同宗言之則六代之親知禮無¶
服今甲亡乙應制服否(乙者庾元靖/甲者庾仁也)謨案禮記云同姓¶
從宗合族屬異姓主名理際會先儒說曰異姓謂來嫁¶
者正其母與父之名也記又云其夫屬乎父道者妻皆¶
母道也今甲之父與乙於班為族祖則其妻亦有祖母¶
之名不復得為從母也凡親屬之名妻從其夫子從其¶
母母不得為從母則子亦不得為從母之子也親名既¶
正服亦隨之謂乙應從同宗六代之制不應服也難者¶
<pb:KR1d0051_WYG_015-23b>¶
曰禮所云異姓主名理際㑹本是他人惟以來嫁為親¶
故尊卑親疎從其所適至於從母者骨肉之親小功服¶
也今以所適無服之親便從無服之制是為以疎奪親¶
也適他人者猶為之服來適同宗而便絶之豈其理乎¶
荅曰禮大夫之娶皆有姪娣而大夫之子於庶母無服¶
若論其親則此庶母亦是從母也今既來為父妾則廢¶
從母之名而從庶母之稱絶小功之服而從無服之制¶
此禮之成典也推此而論知適他人者從其本親來適¶
<pb:KR1d0051_WYG_015-24a>¶
同宗則從其所適不得係本此所謂異姓主名理際會¶
者也或有族父絶服而又是姨弟今叔親當云何徐邈¶
荅曰書稱以親九族禮親親以三為五以五為九上殺¶
下殺旁殺而親畢矣故上極四代旁親四等毎服有降¶
自五代以徃則是九族之外謂之同姓而已其長幼之¶
班拜起之節有時而可改無必不移之道也姨弟為無¶
服之宗人今若繫疎宗服外之名以奪母黨有服之親¶
則未見其義也謂宜從姨弟例服散騎常侍徐衆論云¶
<pb:KR1d0051_WYG_015-24b>¶
庾左丞孫見遭族父喪父已絶服又是姨弟見問當服¶
不余荅以為當服右丞徐彦重難曰禮云尊祖故敬宗¶
敬宗則收族收族者序以昭穆也何得以姨弟之服加¶
於宗父乎於情乃可無傷於義實為有害也衆荅曰禮¶
為曽祖髙祖三月又改𦵏緦麻服所尊又臨至親之𦵏¶
而服之最輕者豈損所尊之服乎今族父無服姨弟有¶
服自為姨弟服何為輕服服宗父乎難云於義有害者¶
不解害何義邪天生族父為吾姨弟非吾貶退所為何¶
<pb:KR1d0051_WYG_015-25a>¶
不敬宗之有族父應拜而姨弟不應拜今族父為姨弟¶
不可以姨弟不應得拜而不為族父拜也猶不可以族¶
父無服而不為姨弟服也若姨弟犯過吾不顧族父與¶
姨弟共身同體怒而笞之此不可也於其死亡以姨弟¶
服之正合禮記絶族無施服而親者屬文¶
為内外妹為兄弟妻服議晉徐衆論云徐恩龍娶姨妹¶
為婦婦亡而諸弟以姨妹為嫂嫂叔無服不復為姨妹¶
行喪右丞徐萬謂宜然今議者以嫂無服不得為姨妹¶
<pb:KR1d0051_WYG_015-25b>¶
服不解服之為害義耶為傷情耶為尊厭耶所謂尊厭¶
者父在為母尊卑體異故可得厭耳今嫂妹一人之體¶
兼此尊卑何所厭也齊衰之葛與大功之麻同皆兩服¶
之所以敘親親之情今以嫂叔之嫌不為姨妹制服絶¶
親親之義傷恩昵之道殆非聖人為服之本意乎徐彦¶
難曰本雖中外姨兄弟之親一為嫂叔便當以公義厭¶
私不為尊卑之厭也衆曰女人外屬以夫氏為公以公¶
厭不為叔服可也叔以嫂是姨妹復何公厭而不服耶¶
<pb:KR1d0051_WYG_015-26a>¶
彦重難曰若以此服為親則不聞親服無報又公義在¶
於夫氏豈在嫂邪衆曰就如難㫖制公在叔不在嫂雖¶
有姨妹之親就於公義不得服之猶可也若叔有厭則¶
嫂無厭雖姨妹為嫂必服之為叔之姨兄而見服則姨¶
為嫂之姨妹何獨不見服哉若不相服則絶此正親豈¶
聖人之意乎苟姨妹得服姨兄兄亦應服何無報哉彦¶
重難曰若姨妹為嫂而為之服必也正名將謂之何衆¶
荅曰今姨妹為嫂有服者以正名故也言嫂則姨妹不¶
<pb:KR1d0051_WYG_015-26b>¶
從焉言姨妹則嫂不與焉名别若此故可服也嫂自無¶
服吾不為之服姨妹有服吾為之緦麻吾自服姨妹奚¶
為强謂之服嫂也哉見嫂應拜見姨妹不拜也今嫂妹¶
同體我自拜嫂而謂我拜姨妹不亦惑哉彦重難曰彦¶
以為姨妹為嫂而不服者正以無復姨妹之名故耳衆¶
荅曰不解姨妹為嫂便無復姨妹之名削其氏族滅其¶
名號邪為變化分離嫂留而妹去邪為我嫂者是姨妹¶
也何不得兩全哉彦難曰若如告言嫂則姨妹不從言¶
<pb:KR1d0051_WYG_015-27a>¶
姨妹則嫂不從未審定言嫂邪言姨妹邪衆荅曰一人¶
合兩親似一人兼兩官當其事則舉其名以應其義何¶
拘以一名一稱哉言嫂則拜之言姨妹則服之各有所¶
施不以此而滅彼耳彦曰平存許其稱嫂而拜非姨妹¶
也至於亡殁便稱姨妹不拜則非復嫂也懼一人之身¶
不得以昨日平安為嫂明日終亡為姨妹也衆曰吾得¶
存之與亡為嫂為妹不復異也為我嫂故拜之是姨妹¶
故服之情理自通何以云拜便不得制服制服便不得¶
<pb:KR1d0051_WYG_015-27b>¶
拜乎彦重難曰若隨其名别其義則著服臨尸不復拜¶
也衆荅曰見姨妹之尸不可以不服臨亡嫂之喪不可¶
以不拜拜自為嫂服施姨妹服隨其親拜應其名别其¶
義斯之謂矣　大唐之制兩姨姑舅姊妹並不得通婚¶
嫂叔相為小功議案袁準正論云中外之親親於同姓¶
同姓且猶不可㛰而况中外之親乎誠哉斯㫖何者案¶
㛰禮娶於異姓所以附逺厚别附逺者欲令敦睦異宗¶
厚别者葢以别於禽獸則姨舅之女於母可謂至親矣¶
<pb:KR1d0051_WYG_015-28a>¶
以之通㛰甚黷情理然有若晉徐恩龍者或識昩一時¶
不詳典故姨妹既納之為婦諸弟安得不謂之嫂乎且¶
男女之際必在正名名正而男女有别安有存時拜之¶
為嫂殁則服之為妹徐衆乃云一人兼兩親似一人兼¶
兩官誠如所見兩名兼行是則公私名稱混淆㛰姻無¶
别矣或者以服疑從重亦謂不然案喪服有或引或推¶
各存正義故庾蔚之云外姨妹而為兄弟之妻宜用無¶
服之制兄弟之妻無服乃異於姨妹之有服也况彼既¶
<pb:KR1d0051_WYG_015-28b>¶
棄本親來為本族之婦我安得棄正禮而强徇私服哉¶
徐彦之論當矣¶
　　　　乾學案從母昆弟兼有從母姊妹在内故是¶
　　　　篇論姨妹為嫂服者亦見於此條¶
　開元禮政和禮書儀家禮孝慈録㑹典今律文並同¶
喪服甥(註姊妹/之子)¶
喪服傳甥者何也謂吾舅者吾謂之甥何以緦也報之¶
也(䟽報之者甥既服舅以/緦舅亦為甥以緦也)¶
<pb:KR1d0051_WYG_015-29a>¶
　(馬融曰甥從其母/而服已緦故報之)¶
　(敖繼公曰亦/丈夫婦人同)¶
喪服壻(註女子子/之夫也)¶
爾雅女子子之夫為壻(說文曰壻者女之夫也從士從/胥聞一知十為士胥者有才知)¶
(之稱故女之/夫為壻也)¶
喪服傳何以緦也報之也(䟽報之者壻既從妻而服妻/之父母妻之父母遂報之服)¶
　(馬融曰壻從女而為已/服緦故報之以緦也)¶
五代㑹要後唐清泰三年博士段顒奏為壻舊服緦麻¶
<pb:KR1d0051_WYG_015-29b>¶
今給假令式誤為小功下尚書省議僕射劉昫等議上¶
諸服紀請一依開元禮從之¶
　(車垓曰說文云壻者女之夫也婦翁為壻義服緦麻/而壻與婦翁服亦同也或謂翁壻相與情分似不薄)¶
　(而服制若是之輕何也葢先王制服惟本宗為重於/異姓則輕翁之與壻本異姓也况一以妻而親一以)¶
　(女而親又其相聚之日少而相違之日多服由是而/推宜乎其緦也或者又謂舅甥亦異姓而服則小功)¶
　(何也葢舅之服由母而推甥之服由/姊妹而推故其重加於翁壻一等耳)¶
　開元禮政和禮書儀家禮孝慈録㑹典今律文並同¶
喪服妻之父母¶
<pb:KR1d0051_WYG_015-30a>¶
爾雅妻之父為外舅妻之母為外姑¶
　(成氏曰婦人謂夫之父母曰舅姑男子亦謂妻之父/母曰舅姑但加外字耳夫婦齊體父母互相敬也)¶
喪服傳何以緦從服也(註從於妻/而服之)¶
　(馬融曰壻從/妻而服緦也)¶
　(敖繼公曰從期服而緦是降於其妻三等矣妻從夫/降一等子從母降二等夫從妻降三等差之宜也)¶
喪服小記世子不降妻之父母(註世子天子諸侯之適/子也不降妻之父母為)¶
(妻故親/之也)¶
　(應鏞曰天子諸侯降其妻之父母而世子上/不敢擬於尊者儲副韜潜而未有君道也)¶
<pb:KR1d0051_WYG_015-30b>¶
服問有從重而輕為妻之父母(註妻齊衰而夫從緦麻/不降一等言非服差)¶
有從有服而無服公子為其妻之父母(註凡公子厭於/君降其私親女)¶
(君之子不降也不䟽雖為公子之妻猶為父母期是有/服也公子被厭  從妻服父母是從有服而無服也)¶
通典宋庾蔚之謂夫妻一體之親而謂之妻父母徒從¶
失之甚矣言應服者辨之已詳或疑外氏無二統則妻¶
之父母亦不宜二意以為母之兩三親繼不同妻之三¶
四於已猶一非其例也¶
五代㑹要後唐清泰三年太常博士段顒言妻之父母¶
<pb:KR1d0051_WYG_015-31a>¶
舊服緦麻今給假令式服小功下尚書省集議左僕射¶
劉昫等奏上諸服紀請一依開元禮從之¶
　(車垓曰爾雅云妻之父母曰外舅外姑其壻為之義/服緦麻三月也若妻亡别娶亦服若妻之親母雖改)¶
　(嫁被出/亦服)¶
　　　　乾學案世子不降妻之父母而公子反無服¶
　　　　何也豈諸侯可以厭公子不可以厭世子耶¶
　　　　葢縁世子得遂其妻服而公子於妻則在五¶
　　　　服之外縓冠麻衣既葬而即除彼於妻既不¶
<pb:KR1d0051_WYG_015-31b>¶
　　　　服則妻之父母又何服之有¶
　開元禮政和禮書儀家禮孝慈録會典今律文並同¶
　(家禮及會典妻亡而别娶亦/同妻之親母雖嫁出猶服)¶
喪服姑之子(註外兄/弟也)¶
喪服傳何以緦報之也(䟽外兄弟者姑是内人以出外/而生故也姑舅之子兩相為服)¶
(故云報/之也)¶
　(車垓曰已於姑之子女所謂外兄弟姊妹者也已為/其母服大功而為其子則服緦麻也夫為出嫁姑服)¶
　(大功者由吾父之同氣也故重於姑之/子女服緦麻者由其父之異姓也故輕)¶
<pb:KR1d0051_WYG_015-32a>¶
　(吕柟曰為舅之子姑之子母姨之子者何曰從父母/也是故從父則及其表兄弟從母則及其内兄弟舅)¶
　(姨母兄弟之在内者也/姑父兄弟之在外者也)¶
　開元禮政和禮書儀家禮孝慈録會典今律文並同¶
喪服舅(註母之/兄弟)¶
爾雅母之晜弟為舅¶
喪服傳何以緦從服也(註從於母而服之之䟽不言報/者既是母之懷抱  親不得言)¶
(報/也)¶
　(敖繼公曰從於母之大功而緦也母於昆弟之為父/後者期子乃不從之而服小功者亦可以見從服一)¶
<pb:KR1d0051_WYG_015-32b>¶
　(定之/制矣)¶
為所後者妻之昆弟若子(此即斬衰章為人後/者傳文解見前篇)¶
記庶子為後者為其舅無服不為後如邦人(䟽以其與/尊者為一)¶
(體既不得服所出母/是以母黨皆不服)¶
　唐貞觀時加為小功後代因之詳見第十三卷¶
喪服舅之子(註内兄/弟也)¶
喪服傳何以緦從服也(䟽内兄弟者對姑之子云舅子/本在内不出故得内名也從服)¶
(者亦是從於母而服之不言報者為舅/既言從服其子相施亦不得言報也)¶
<pb:KR1d0051_WYG_015-33a>¶
　程子曰報服若姑之子為舅之子服是也異姓之服¶
　只推得一重若為母而推則及舅而止若為姑而推¶
　可以及其子故舅之子無服却為姑之子服既與姑¶
　之子服姑之子須報之也故姑之子舅之子其服同¶
　　　　乾學案姑之子為舅之子是從服舅之子為¶
　　　　姑之子方是報服¶
　(車垓曰已於舅之子女所謂内兄弟姊妹者也已為/舅服小功矣則宜為其子服緦麻也夫内兄弟與外)¶
　(兄弟皆服緦麻者親同服亦同也然姑則父之姊妹/也舅則母之兄弟也其親亦同而服乃不同者何也)¶
<pb:KR1d0051_WYG_015-33b>¶
　(葢姑之服由父之同氣推之也故重/舅之服由母之異姓推之也故輕)¶
　(敖繼公曰此與姑之子相為皆男女同也子為母黨/服止於外祖父母從母舅舅之子從母之子耳其餘)¶
　(則無服也外祖父母從母舅與母為一體至親也故/從服舅之子與從母昆弟則以其為尊者至親之子)¶
　(而在兄弟之列不可以無服/故或以從服或以名服也)¶
喪服傳為所後者妻之昆弟之子若子(此即斬衰章為/人後者傳文解)¶
(見前/篇)¶
　開元禮政和禮書儀家禮孝慈録會典今律文並同¶
喪服夫之諸祖父母報(註諸祖父母者夫之所為小功/從祖祖父母外祖父母或曰曽)¶
<pb:KR1d0051_WYG_015-34a>¶
(祖父母曽祖於曽孫之婦無服而云報乎曽祖父母正/服小功妻從服緦  䟽夫之所為小功者妻降一等故)¶
(緦麻以其本䟽兩相為服則生報名或人解諸祖之中/兼有夫之曽祖父母故鄭破其說又言若今本不為曽)¶
(祖齊衰三月而依差降服小功其妻降一等/得有緦麻今既齊衰三月明為曽孫妻無服)¶
　(馬融曰妻為夫之諸祖父母服所服者四其報者二/曽祖正小功故妻服緦不報也從祖祖父旁尊故報)¶
　(也繼公曰夫之所為服小功者則妻為之緦若於夫/敖)¶
　(之祖父母之行而服此者惟其從祖祖父母耳似不/必言諸然則此經所指者其夫之從祖祖父母及從)¶
　(祖父母與但言諸/者疑文誤且脱也)¶
　　　　乾學案諸祖父母者即小功章從祖祖父母¶
<pb:KR1d0051_WYG_015-34b>¶
　　　　從祖父母也夫為之服小功故妻從服緦麻¶
　　　　敖氏之言是鄭氏兼外祖父母言恐未必然¶
　　　　也¶
　(萬斯同曰馬氏謂夫之諸祖父母所服者四所報者/二而不明指其人何也愚案所服者四謂曽祖父母)¶
　(也從祖祖父母也從祖父母也外祖父母也/所報者二謂從祖祖父母也從祖父母也)¶
　開元禮政和禮書儀家禮孝慈録會典今律文並同¶
補唐律為從父兄弟子之婦¶
補唐律為夫從父兄弟之子婦¶
<pb:KR1d0051_WYG_015-35a>¶
　政和禮書儀家禮孝慈録㑹典今律文並同¶
補政和禮為兄弟孫之婦¶
　(車垓曰兄弟之孫親姪孫也已為親/姪孫服小功則宜為其妻服緦麻也)¶
補政和禮為夫兄弟孫之婦¶
補政和禮為外孫之婦¶
　(車垓曰外祖為外孫服緦麻矣而為外/孫婦亦服緦麻者亦引而進之之義也)¶
　書儀家禮明會典今律文並同¶
　　　　乾學案儀禮夫之諸祖父母報條注指為夫¶
<pb:KR1d0051_WYG_015-35b>¶
　　　　之從祖祖父母外祖父母則以上五條即夫¶
　　　　之諸祖父母所報之人也¶
喪服君母之昆弟¶
喪服傳何以緦從服也(註從於君母而服緦也君母在/則不敢不從服君母卒則不服)¶
(也從䟽徒從故/所  亡則已也)¶
　(馬融曰妾子為適夫人昆弟服緦君母/卒則不服也  又曰從母在為之服)¶
　(敖繼公曰庶子從君母之服惟止於此不及其昆弟/之子與從母昆弟異於因母也若為父後則服之葢)¶
　(其禮當與為/人後者同也)¶
<pb:KR1d0051_WYG_015-36a>¶
　開元禮迄今律文統於甥為舅服内¶
喪服為夫之從父昆弟之妻(䟽夫之從父昆弟之妻同/堂娣姒降於親娣姒故緦)¶
(麻/也)¶
喪服傳何以緦也以為相與同室則生緦之親焉(注同/室者)¶
(不如居室之親也以䟽發問者以本路人夫又不服之/今相為服故問之  大功有同室同財之義故云相與)¶
(同室則生/緦之親焉)¶
　(敖繼公曰小功章云夫之姑姊妹娣姒婦報是章惟/見此服不及夫之從父姊妹者文不具耳此亦言其)¶
　(所以有服之由也其義與娣姒/婦以居室之故而有服者同)¶
<pb:KR1d0051_WYG_015-36b>¶
　開元禮政和禮書儀家禮孝慈録㑹典今律文並同¶
喪服記改葬緦(注謂墳墓以他故崩壞將亡失尸柩者/也改葬者明棺物毁敗改設之如葬時)¶
(也其奠如大斂從廟之廟從墓之墓禮宜同也服緦者/臣為君也子為父也妻為夫也必服緦者親見尸柩不)¶
(可以無服緦三月而除之奠䟽其奠如大斂者案既夕/記朝廟至廟中更設遷祖  此移柩向新葬之處所設)¶
(之奠亦如大斂奠士用肫三鼎則大夫已上更加牲牢/大夫用特牲諸侯用少牢天子用太牢可知從廟之廟)¶
(從墓之墓禮宜同者朝廟載柩之時士用輁軸大夫已/上用輴不用蜃車飾以帷㡛則此從墓之墓亦與朝廟)¶
(同可知故云禮宜同也知服緦為臣子與妻者若更言/餘服無妨更及齊衰已下今直言緦之輕服明知惟據)¶
(極重而言故以三等也三月而除者謂葬時服之及其/除也亦法天道一時故三月而除也若然鄭言三等舉)¶
<pb:KR1d0051_WYG_015-37a>¶
(痛極者而言父為長子/子為母亦與此同也)¶
春秋莊公三年五月葬桓王　榖梁傳改葬也改葬之¶
禮緦舉下緬也(注緦者五服最下言舉下緬上從緦皆/反其故服因葬桓王記改葬之禮不謂)¶
(改葬桓王當服緦也甯之先君與蔡司徒論之詳矣江/熈曰葬稱公舉五等之上改葬禮緦舉五服之下以喪)¶
(緬藐逺也天子諸侯易服而葬以為交於神明者不可/以純凶况其緬者乎是故改葬之禮其服惟輕言緬釋)¶
(所以/緦也)¶
孔叢子司徒文子改葬其叔父問於子思子思曰禮父¶
母改葬緦既葬而除不忍無服送至親也非父母無服¶
<pb:KR1d0051_WYG_015-37b>¶
無服則弔服加麻¶
通典改葬服議漢戴德云制緦麻具而葬葬而除謂子¶
為父妻妾為夫臣為君孫為祖後也無遣奠之禮其餘¶
親皆弔服　馬融曰棺有弛壞將亡尸柩故制改葬棺¶
物敗者設之如初其奠如大斂時不制斬者禮已終也¶
從墓之墓事已而除不必三月惟三年者服緦周以下¶
無服　陳鑠問趙商云親見尸柩不可吉服既虞可除¶
何為乎三月商荅曰經云改葬緦三月一時無他變易¶
<pb:KR1d0051_WYG_015-38a>¶
今既緦無因便除故待三月除以順緦之數　魏王肅¶
云本有三年之服者道有逺近或有艱故既葬而除不¶
待有三月之限也　吳徐整問射慈云改葬緦其奠如¶
大斂從廟之廟從墓之墓禮宜同也又此大斂謂如始¶
死之大斂耶從廟謂從何廟牲物何用慈荅奠如大斂¶
奠士大斂特豚從禰廟朝祖廟從故墓之新墓皆用特¶
豚大夫以上其禮亡以此推之大夫奠用特豚天子太¶
牢諸侯少牢¶
<pb:KR1d0051_WYG_015-38b>¶
晉袁準正論云喪無再服然哀甚不可無服若終月數¶
是再服也道逺則過之可也道近旬月可也或問何親¶
服緦大功以上可也　東晉賀循荅傅純云鄭𤣥云三¶
月者以親覩尸柩故三月以舒其餘哀但遲速不可限¶
故不在三月章也王氏虞畢而除且無正文鄭得從重¶
故要記從之¶
殷仲堪問范甯曰從兄道林營遷改事先儒並不疑緦¶
服代所多用且當依行至於釋除王鄭不同何者為允¶
<pb:KR1d0051_WYG_015-39a>¶
寗荅曰改葬者非常故不在五服之章葬遲者自當以¶
畢事為斷亦猶久喪服踰三年又云父喪未葬主喪者¶
不除當其為主五服皆然苟有事故葬必踰期此非常¶
之通服也¶
成帝咸和四年太尉庾亮改葬服齊衰咸康三年司空¶
何充改葬亦然蔡謨以為改葬斬衰禮言緦者謂緦親¶
以上皆反服也范汪與江惇書孝子重覩靈櫬哀慟擗¶
踊何以緦服臨至親之喪三月而除此乃儀禮數字了¶
<pb:KR1d0051_WYG_015-39b>¶
無首尾令人有疑孫放改葬其祖放開壙服斬衰一門¶
反服從行者待柩至以衰絰迎於郊二月事畢放父四¶
月晦除放兄弟二月晦除此皆反服(孟陋難放曰未嘗/有斬服旬月而除)¶
(者放荅曰禮亦有積年而無變久喪是也或再以表哀/親屬臨壙是也或旬月而除訖葬即吉是也或服重而)¶
(月促齊衰/三月是也)何琦云皇祖恩逺猶不敢以輕服服之況以¶
緦臨父母之葬乎若傳重之孫改葬其父則為二斬於¶
禮亦違順鄭𤣥三月之義則進退有疑從王肅虞除之¶
文則就吉倉卒從蔡謨則關於二斬且喪服齊衰三月¶
<pb:KR1d0051_WYG_015-40a>¶
之例而緦無異條也王濛曰改葬緦奪之以漸可也今¶
若極重制於旬日同至痛於始哀而就吉不漸於禮有¶
疑于濟荅曰蔡謨云傳云不以兄弟之服服至尊者乃¶
始喪正服耳且斬衰之末便自縞冠麻衣乃輕於緦麻¶
然猶以服至尊矣范宣曰斬衰既葬則布同於齊衰既¶
練則同大功大祥之後略如緦麻禮之次序也安得反¶
服始服不從其變又既葬緦麻服三月者非也直訖葬¶
為斷矣若改葬不過一旬安可便脫乎禮云一時時踰¶
<pb:KR1d0051_WYG_015-40b>¶
思變故取節焉若道逺艱故不得時畢則猶禮云久喪¶
不葬主喪者不除可待葬訖而除　宋庾蔚之謂改葬¶
所以緦而不重者當以送亡有已復生有節若用始亡¶
之服則是死其親故制緦以示變吉既有其服若旬月¶
而葬則當如鄭𤣥說卒緦之限三月而除若葬過三月¶
者須葬畢釋服服為葬設故也¶
虞氏家記潭母太夫人薨宜都府君即世五十九載改¶
殯修搆窀穸靈柩住而莫前羣從咸以喪事有徃無反¶
<pb:KR1d0051_WYG_015-41a>¶
不應遷移潭以昔文王之葬王季既窆而洪水出壞棺¶
椁文王乃設張屋出柩三日羣臣臨之然後葬此則上¶
聖之遺令載在篇籍遂奉遷神柩權停幕屋使子孫展¶
哀晨夕宗族相臨允合張屋之儀也天子給太夫人徘¶
徊車謁者送喪禮儀光備合葬於舊壙¶
通典適孫有父喪未練改葬祖服議晉段疑問適孫居¶
父喪未練而改葬祖當何服又出飬子居所生父喪齊¶
衰改葬合當何服荀訥云禮父母喪偕葬先輕後重謂¶
<pb:KR1d0051_WYG_015-41b>¶
便當以重服而葬也若服重可以臨葬則為人後者亦¶
當著齊衰耳禮無的文此意決耳步熊問改葬但言臣¶
子妻為君父夫三者而孫為祖後亦宜緦否審受重於¶
祖父亡後祖墓崩不知云何許猛云案經文以謂諸有¶
三年者皆當緦如注意據此三者明惟斬者耳今父卒¶
孫為祖後而葬祖雖不受重於祖據為主雖不為祖斬¶
亦制緦以葬也¶
有小功喪及兄喪在殯改葬父母服議魏荀俁云有小¶
<pb:KR1d0051_WYG_015-42a>¶
功喪服改葬父母服以重包輕宜便服小功王肅以為¶
宜服改葬緦卒事反故服　晉蔡謨荅或問改葬服緦¶
今甲當遷葬而先有兄喪在殯為當何服謨荅亦應服¶
緦禮三年之喪既練而遭緦麻之喪則服其服徃哭之¶
凡喪相易皆以重易輕至於此事則以輕易重所以然¶
者臨其喪故也卑者猶然況至尊乎謂甲臨葬應改服¶
緦麻¶
改葬父母出適女服議晉庾龢問女子適人今改葬兒¶
<pb:KR1d0051_WYG_015-42b>¶
既服緦女子當有服否王翼荅云喪禮改葬緦鄭氏以¶
為臣子妻以例推之女子雖降父母即亦子也今男女¶
皆緦於義自通¶
改葬前母及出母服議晉胡濟改葬前母服議云今禮¶
無其章不復特為之法故取繼母服準事目下得申孝¶
養之情推此所奉前繼一也以為前母改葬宜從衆子¶
之制又劉鎮之問父尚在母出嫁亡今改葬應有服否¶
徐廣荅云改葬服緦惟施極重此既出嫁未聞兒有服¶
<pb:KR1d0051_WYG_015-43a>¶
之文然縁情立禮令制服奉臨就從重之義合即心之¶
理亦當無疑於不允也¶
魏書禮志明帝神龜元年十一月侍中國子祭酒儀同¶
三司崔光上言被臺祠部曹符文昭皇太后改葬議至¶
尊皇太后羣臣服制輕重四門博士劉季明議云案喪¶
服記雖云改葬緦文無指據至於注解乖異不同馬融¶
王肅云本有三年之服者鄭及三重然而後來諸儒符¶
融者多與𤣥者少今請依馬王諸儒之議至尊宜服緦¶
<pb:KR1d0051_WYG_015-43b>¶
案記外宗為君夫人猶内宗鄭注云為君服斬夫人齊¶
衰不敢以親服至尊也今皇太后雖上奉宗廟下臨朝¶
臣至於為姑不得過期計應無服其清河汝南二王母¶
服三年亦宜有緦自餘王公百官為君之母妻惟期而¶
已並應不服又太常博士鄭六議云謹檢喪服并中代¶
雜論記云改葬緦鄭注臣為君子為父妻為夫親見尸¶
柩不可以無服故服緦三年者緦則期已下無服竊謂¶
鄭氏得服緦之㫖謬三月之言如臣所見請依康成之¶
<pb:KR1d0051_WYG_015-44a>¶
服緦既葬而除愚以為允詔可¶
隋書禮儀志後齊王元軌子欲改葬祖及祖母列上未¶
知所服邢子才議曰禮改葬緦麻鄭𤣥注臣為君子為¶
父妻為夫惟三人而已然適曽孫孫承重者曽祖父母¶
祖父母改葬既並三年之服皆應服緦而止言三人若¶
非遺漏便是舉其略耳¶
開元禮改葬之日内外諸親皆至墓所主人衆主人妻¶
妾女子子俱緦麻服周親以下皆素服既虞主人以下¶
<pb:KR1d0051_WYG_015-44b>¶
釋緦服著素服而還(政和/禮同)¶
　韓愈改葬服議經曰改葬緦春秋榖梁傳亦曰改葬¶
　之禮緦舉下緬也此皆謂子之於父母其他則皆無¶
　服何以識其必然經次五等之服小功之下然後著¶
　改葬之制更無輕重之差以此知惟記其最親者其¶
　他無服則不記也若主人當服斬衰其餘親各服其¶
　服則經亦言之不當惟云緦也傳稱舉下緬者緬猶¶
　逺也下服之最輕者也以其逺故其服輕也江熈曰¶
<pb:KR1d0051_WYG_015-45a>¶
　禮天子諸侯易服而葬以為交於神明者不可以純¶
　凶況其&KR0225;者乎是故改葬之禮其服惟輕以此而言¶
　則亦明矣衛司徒文子改葬其叔父問服於子思子¶
　思曰禮父母改葬緦既葬而除之不忍無服送至親¶
　也非父母無服無服則弔服而加麻此又其著者也¶
　文子又曰喪服既除然後乃葬則其服何服子思曰¶
　三年之喪未葬服不變除何有焉然則改葬與未葬¶
　者有異矣古者諸侯五月而葬大夫三月而葬士踰¶
<pb:KR1d0051_WYG_015-45b>¶
　月無故未有過時而不葬者也過時而不葬謂之不¶
　能葬春秋譏之若有故而未葬雖出三年子之服不¶
　變此孝子之所以著其情先王之所以必其時之道¶
　也雖有其文未有著其人者以知其至少也改葬者¶
　為山崩水涌毁其墓及葬而禮不備者若文王之葬¶
　王季以水囓其墓魯隠公之葬惠公以有宋師太子¶
　少葬故有闕之類是也喪事有進而無退有易以輕¶
　服無加以重服殯於堂則謂之殯瘞於野則謂之葬¶
<pb:KR1d0051_WYG_015-46a>¶
　近代已來事與古異或游或仕在千里之外或子幼¶
　妻稚不能自還甚者拘以隂陽畏忌遂葬於其土及¶
　其反葬也逺者或至數十年近者亦出三年其吉服¶
　而從於事也久矣又安可取未葬不變服之例而反¶
　為之重服與在喪當葬猶宜易以輕服况既逺而反¶
　純凶以葬乎若果重服是所謂未可除而除不當重¶
　而更重也或曰喪與其易也寧戚雖重服不亦可乎¶
　曰不然易之與戚則易固不如戚矣雖然未若合禮¶
<pb:KR1d0051_WYG_015-46b>¶
　之為懿也儉之與奢則儉固愈於奢矣雖然未若合¶
　禮之為懿也過猶不及其此類之謂乎或曰經稱改¶
　葬緦而不著其月數則似三月而後除也子思之對¶
　文子則曰既葬而除之今宜如何曰自啓殯至於既¶
　葬而三月則除之未三月則服以終三月也曰妻為¶
　夫何如曰如子無弔服而加麻何如曰今之弔服猶¶
　古之弔服也¶
宋史禮志太祖改葬宣祖安陵有司言案儀禮改葬緦¶
<pb:KR1d0051_WYG_015-47a>¶
注云臣為君子為父妻為夫也必服緦者親見尸柩不¶
可以無服緦三月而除之今請皇帝服緦皇親及文武¶
官䕶送靈駕者亦服緦既葬而除¶
　朱子曰改葬服緦鄭𤣥謂終三月而除王肅謂事畢¶
　而除俱不可考禮宜從厚從鄭可也鄭氏謂改葬三¶
　年服者服緦三月否則弔服加麻葬畢除之是也子¶
　思曰禮父母改葬緦而除服非父母不服緦也¶
明集禮改葬之日内外諸親皆至各就次主人服緦麻¶
<pb:KR1d0051_WYG_015-47b>¶
服諸親皆素服既葬行虞祭畢主人以下出就别次釋¶
緦麻服素服而還¶
續文獻通考明太祖念仁祖太后始葬時禮有未備議¶
欲改葬問博士許存仁等改葬典禮當何據存仁等曰¶
禮改葬易常服用緦麻葬畢除之今當如其禮上愴然¶
曰改葬雖有常禮父母之恩豈能盡報耶命有司制素¶
冠白纓衫絰皆以粗布為之起居注王褘曰比緦為重¶
矣上曰與其輕也寧重¶
<pb:KR1d0051_WYG_015-48a>¶
　(王廷相改葬議庾亮何充改葬服衰禮乎曰斯禮之/過也儀禮喪服傳曰改葬緦戴氏曰緦麻具而葬葬)¶
　(而除謂子為父妻妾為夫臣為君孫為祖後也非是/親也皆弔服而加麻鄭氏云必終三月而除何也曰)¶
　(王肅有云道有逺近或有艱故使三月之外尚未集/事遽可除乎葬畢而除不限三月宜也曰不亦輕服)¶
　(而臨至親乎曰非是之謂也斬衰既葬則布同於齊/衰既練則同大功故曰功衰大祥之後縞冠麻衣即)¶
　(如緦麻矣服變之漸也改葬緦者以不可以吉服從/事也故服緦以從已變之服爾春秋榖梁傳曰改葬)¶
　(緦舉下緬也緦五服之最下者也緬逺也曰以其逺/故舉其輕服也衞司徒文子改葬其叔父問服於子)¶
　(思子思曰禮父母改葬緦既葬而除之不忍無服送/至親也非父母無服則弔服而加麻由是言之反重)¶
　(服限三月者皆服之過者也從事以緦畢事而除禮/也曰父母之墓崩毁或盜發露柩體修之宜何服曰)¶
<pb:KR1d0051_WYG_015-48b>¶
　(此痛之甚者也可無制服以臨之乎禮無正文以義/而起亦可也改葬禮緦其服雖輕而用情甚重脩墓)¶
　(更葬其事體/均制緦禮也)¶
　(柴紹炳改葬服議門人有改葬其逺祖者問於予曰/改葬而服緦禮與予謂改葬服緦孝子為其父母也)¶
　(孫以下則否况逺祖耶葢葬凶禮也古人葬有程限/無服内不葬其親者有故而不克葬亦不釋服故於)¶
　(既葬釋服之後脫有所改則孝子當服緦以致哀焉/自祖以上至曽髙則正服遞殺及齊三月况其逺者)¶
　(服且盡矣奈何改葬而反為之緦與案記曰凡同五/世祖族屬在緦麻絶服之外皆為袒免親遇喪葬則)¶
　(服素服尺布纒頭然則裔孫於逺祖即正喪葬不過/袒免而止若改葬又加殺矣昔韓子引子思之言曰)¶
　(禮父母改葬緦既葬而除之非父母無服則弔服而/加麻此其最著者及考㑹典改葬條曰孝子及妻妾)¶
<pb:KR1d0051_WYG_015-49a>¶
　(女子子俱緦麻服周親之下素服周親者期親也謂/孫若姪輩也何以知周親為期其别條議繼子曰先)¶
　(儘同父周親次及功緦是也期親而下止素服逺者/可知是故改葬雖逺祖不可以吉服行事若服緦等)¶
　(於孝子則過矣門人曰敬/聞命於是以素服遷葬焉)¶
　(俞汝言曰改葬緦謂葬之時服緦非謂服緦三月也/昌黎韓氏以營葬及畢恰值三月為解亦屬附會戴)¶
　(德云制緦麻具而/葬葬而除得之矣)¶
　(汪琬曰或問禮改葬緦鄭𤣥謂三月除之而明集禮/既葬釋服何以不同也曰集禮釋緦服者謂釋其衰)¶
　(麻耳下文素服云云則猶未/敢即吉也是故吾從三月)¶
　(顧湄曰改葬緦緦十五升布五服内輕之極者改葬/雖哀已殺而親見尸柩權制此服服為葬設賈氏䟽)¶
<pb:KR1d0051_WYG_015-49b>¶
　(所謂暫時之痛不可不制服以表哀是也鄭氏注服/緦三月而除之唐韓文公宋陳古靈亦主其說予竊)¶
　(以為不然子思荅衛司徒文子曰禮父母改葬緦既/葬而除不忍無服送至親也要所謂禮即指儀禮也)¶
　(明言既葬而除所以申明禮經之意也儀禮不言者/省文耳若必葬後服緦以終三月揆之情事未與經)¶
　(通葢緦者主布而言服之輕者非緦必繫之三月也/周禮司服凡弔王為諸侯緦衰則緦亦弔服也諸侯)¶
　(及卿大夫亦以緦衰為弔服豈必繫之三月乎此不/過見尸柩之時暫服晉范宣子云既葬緦麻服三月)¶
　(者非也直訖葬為斷矣袁孝尼云喪無再服若終月/數是再服也魏崔長仁亦云鄭氏得服緦之㫖謬三)¶
　(月之言其說/皆與予合)¶
　　　　乾學案韓退之論改葬服所據經傳無可議¶
<pb:KR1d0051_WYG_015-50a>¶
　　　　者若所引檀弓弁絰葛而葬交於神明之道¶
　　　　既知為天子諸侯之禮非可以論通喪也三¶
　　　　年之喪未葬不除服自古一定之禮凡服之¶
　　　　變除由重而輕葬而後虞以安神卒哭祔廟¶
　　　　卒哭有受服同齊衰矣期而練為功衰再期¶
　　　　而祥縞為緦麻哀以漸而減服亦以漸而除¶
　　　　三年以内實備五服之制故曰人道之綱領¶
　　　　羣倫所託始也親柩既在殯宫即不能行虞¶
<pb:KR1d0051_WYG_015-50b>¶
　　　　祔練祥之禮而斬然衰絰其可以驟釋去乎¶
　　　　古之人如翟方進諸人外未有不行三年之¶
　　　　喪者亦未有過時而不葬者即或有故一年¶
　　　　不能葬即一年不變服子思之荅司徒文子¶
　　　　何其嚴也退之特婉其詞言未葬不除服雖¶
　　　　有其文未有著其人者以是知其至少此言¶
　　　　過時不葬者古來至少耶抑或謂既逺可以¶
　　　　除矣而不除者少耶讀者疑焉如以為過時¶
<pb:KR1d0051_WYG_015-51a>¶
　　　　不葬而守禮不除服者其人為可著稱則更¶
　　　　非禮意矣葬緩者謂之不能葬不除服不足¶
　　　　以寛緩葬之辜也何著稱之有若遷徙他邦¶
　　　　不能歸而淺葬於其土者掘地但沒其袵而¶
　　　　已猶謂之殯其意以為不成葬也殯引飾棺¶
　　　　以輤葬引飾館以柳翣孔子殯於五父之衢¶
　　　　名雖為殯而其實無異於葬其必迎精而反¶
　　　　立主安神與尸柩在寢時異矣既立主安神¶
<pb:KR1d0051_WYG_015-51b>¶
　　　　以次行練祥之祭可也晉濟隂郗詵寄止衛¶
　　　　國文學講堂十餘年母亡不致喪歸便於堂¶
　　　　北壁外下棺謂之假葬三年即吉奉詔用為¶
　　　　征東叅軍或以為城市之内屋壁之間無葬¶
　　　　處不成葬則不應除服詵自表祖墳在緱氏¶
　　　　數有水規悉遷改常多疾病遂便留此此方¶
　　　　下濕惟城中髙遂葬所居之宅當時山濤魏¶
　　　　舒並為申理乃知古時不强人以難行凡埋¶
<pb:KR1d0051_WYG_015-52a>¶
　　　　棺及袵殯於中野者雖曰假葬猶許其除服¶
　　　　即吉也宋史隆祐皇太后崩詔權櫕於會稽¶
　　　　縣之上皇邨天子皇后曰櫕宫櫕者亦不成¶
　　　　葬之稱當時櫕後即行虞祭祔廟也至於改¶
　　　　葬緦不必終三月子思對文子曰既葬而除¶
　　　　之亦無用詞費也¶
　¶
　¶
<pb:KR1d0051_WYG_015-52b>¶
　¶
　¶
　¶
　¶
　¶
　¶
　¶
　讀禮通考卷十五¶
