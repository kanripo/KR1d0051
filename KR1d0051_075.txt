# -*- mode: mandoku-view; -*-
#+TITLE: 讀禮通考
#+DATE: 2015-08-24 22:09:54.368220
#+PROPERTY: ID KR1d0051
#+PROPERTY: BASEEDITION WYG    
#+PROPERTY: JUAN 卷七十五
<pb:KR1d0051_WYG_075-1a>¶
欽定四庫全書¶
　讀禮通考卷七十五　　刑部尚書徐乾學撰¶
　　喪儀節三十八¶
　　國恤十¶
　　　皇妃喪儀¶
盛姬(周穆王妃魯公羊傳隱公十年齊人鄭人入盛何/体注云盛  同姓楊氏疏左氏作郕荘公八年成)¶
(降于齊師傳曰成者何盛也師列子周穆王西巡狩還/未及中國道有獻工人名偃  王薦之曰與若偕來者)¶
(何人對曰臣之所造能倡者王驚視之趣歩俯仰信人/也與盛姬内御並觀之技将終倡者瞬其目而招王之)¶
<pb:KR1d0051_WYG_075-1b>¶
(左右侍妾王大怒立欲誅偃師偃師立剖散倡者以示/王皆𫝊㑹革木膠漆黒白丹青之所為  竹書紀年周)¶
(穆王十五年作重璧臺舍水經注五鹿墟故沙鹿有沙/亭周穆王䘮盛姬東征  於五鹿其女叔㛗届此思哭)¶
(之丘為沙鹿之異名也謂羅泌國名記盛伯國亦曰成/續志云濟北成本國預  東平西南有盛鄉竇革云鄉)¶
(在鄆城即/晉之剛父)¶
　穆天子傳季冬甲戌天子西北(闕/)姬姓也盛伯之子¶
　也(郭璞註盛國名疑上說姬/事公羊傳曰成者何盛也)天子賜之上姬之長(令/盛)¶
　(伯為姬姓之/長位在上也)是曰盛門天子乃為之臺(為盛姬/築臺也)是曰¶
　重璧之臺(言臺状/如壘璧)戊寅天子東狃于澤中逢寒疾(言/盛)¶
<pb:KR1d0051_WYG_075-2a>¶
　(姬在此遇/風寒而疾)天子舍于澤中盛姬告病天子憐之(闕/)澤¶
　曰寒氏(以名/澤也)盛姬求飲天子命人取漿而給(得之速/也𫝊曰)¶
　(何其/給也)是曰壺輲(壺器名輲音遄闕/速也與遄同)　　　　　　天¶
　子西至于重璧之臺盛姬告病(闕/)天子哀之(上疑説/盛姬死)¶
　(也/)是曰哀次(哭泣之/位次)天子乃殯盛姬于轂丘之廟(先/王)¶
　(之廟有在此者漢/氏亦所在有廟焉)壬寅天子命哭(令羣臣/大臨也)啟為主(為/之)¶
　(䘮主即下伊扈也上/啟疑為開殯出棺也)祭父賔䘮(賔賛/禮儀)天子王女叔㛗¶
　為主(叔㛗穆王之/女也音癕痤)天子(闕/)賔之命終哀禮(令持䘮/終禮也)於¶
<pb:KR1d0051_WYG_075-2b>¶
　是殤祀而哭(殤未成䘮盛/姬年小也)内史執䇿(所以書贈賵之/事内史主冊命)¶
　(官/)官人(闕/)丌職曽祝敷筵席設几(敷猶鋪也周禮/曰喪事仍几)盛¶
　饋具(饋具/奠也)肺鹽羮(肉也當/以音行)胾(大/臠)脯棗酏(粥清也/音移)醢(肉/醬)¶
　(也/)魚腊(乾/魚)糗(寒粥/也)韭(韭/葅)百物(言備/有也)乃陳腥俎十二乾¶
　豆九十鼎敦壺尊四十(敦似槃/音堆)器(雜器/皿也)曽祝祭食(禮/雖)¶
　(䘮祭皆祭食/示有所先也)進肺鹽祭酒(以肺換鹽中以祭所謂振/祭也禮以肺見少牢饋食)¶
　(也/)乃獻䘮主伊扈拜受(闕/)祭女又獻女主叔㛗叔㛗¶
　拜受祭(闕/)祝報祭觴太師(樂/官)乃哭即位(就䘮/位也)畢哭内¶
<pb:KR1d0051_WYG_075-3a>¶
　史(闕/)䇿而哭(䇿上宜作讀既夕禮曰/主人之史讀賵是也)曽祝捧饋而哭¶
　(捧兩手/持也)御者(闕/)祈而哭(侍御者禮曰/御者入浴)抗者觴夕而哭¶
　(抗猶舉也禮記曰/小臣四人抗衾也)佐者承斗哭(佐斂者也斗/斟水杓也)佐者(佐/飲)¶
　(食/者)衣裳佩(闕/)而哭樂(闕/)人陳琴瑟(闕/)竽(疑竽上宜作/笙笙亦竽屬)¶
　籥(如笛/三孔)&KR2523;(今㦸吏/所吹者)筦(筦如併兩/笛音管)而哭百(闕/)衆官人各¶
　(闕/)其職事以哭(百衆猶/百旅也)曰士女錯踊九(闕/)乃終(錯互/也哭)¶
　(則三踊三哭而九/踊所謂成踊者也)䘮主伊扈哭出造舍(倚廬/也)父兄宗¶
　姓及在位者從之佐者哭(佐斂/者也)且徹饋及壺鼎俎豆¶
<pb:KR1d0051_WYG_075-3b>¶
　(皆佐者/主為之)衆宫人各(闕/)其職皆哭而出(事/畢)井利(闕/)事後¶
　出而收(井利所以獨後出者典䘮祭器物收斂之/也或曰井利稽慢出不及輩故收縛之)癸¶
　卯大哭殤祀而載(載祖/載也)甲辰天子南葬盛姬于樂池¶
　之南(即𤣥/池也)天子乃命盛姬(闕/)之䘮視皇后之葬法(視/猶)¶
　(比/也)亦不邦後于諸侯(疑字錯誤/所未詳也)河濟之間共事(供給/事也)¶
　韋榖黄城三邦之事輦䘮(輦謂挽輴車發三/國之衆以示榮侈)七萃之¶
　士抗者即車(舉棺以/就車)曽祝先䘮(導/也)大匠御棺(為棺御/也周禮)¶
　(曰䘮祝為御禮記曰諸侯御柩/以羽葆謂在前為行止之節)日月之旗七星之文¶
<pb:KR1d0051_WYG_075-4a>¶
　(言旗上畫日月及北斗星也/禮記曰日月為旗常亦通名)鼓鐘以葬龍旗以(闕/)鳥¶
　以建鼓獸以建鍾龍以建旗曰䘮之先後及哭踊者¶
　之間畢有鐘旗(闕/)百物䘮器井利典之列于䘮行靡¶
　有不備(行行/伍)擊鼓以行䘮舉旗以勸之(令盡/哀也)擊鐘以¶
　止哭彌旗以節之(為節音節/彌猶低也)曰(闕/)祀大哭九而終䘮¶
　出于門喪主即位(就位/哭也)周室父兄子孫倍之(倍倍列/位也)¶
　諸侯屬子(宗屬/羣子)王吏倍之外官王屬七萃之士倍之¶
　(外官所主/在外者)姬姓子弟倍之(盛姬之/族屬也)執職之人倍之(執/職)¶
<pb:KR1d0051_WYG_075-4b>¶
　(猶執/事也)百官衆人倍之哭者七倍之(列七/重)踊者三十行¶
　行萃百人(百人為一/倍萃聚也)女主即位嬖人羣女倍之(嬖人/王所)¶
　(幸愛/者)王臣姬姓之女倍之(疑同姓之女為大夫/士妻者所謂内宗也)宫官¶
　人倍之(宫官為/内也)宫賢庶妾倍之(庶妾衆/散妾也)哭者五倍踊¶
　者次從(以次/相從)曰天子命䘮一里而擊鐘止哭曰匠人¶
　哭于車上(御棺不/得下也)曽祝哭于䘮七萃之士哭于䘮所¶
　曰小哭錯踊三踊而行五里而次(次猶/止也)曰䘮三舍至¶
　于哀次五舍至于重璧之臺(三十里為舍也/𫝊曰避君三舍)乃休(休/駐)¶
<pb:KR1d0051_WYG_075-5a>¶
　(也/)天子乃周姑繇之水以圜䘮車(決水周繞之也/繇音遥圜音員)是¶
　曰冏車(以號/水也)曰殤祀之(於此/復祭)孟冬辛亥邢侯曹侯來¶
　弔(曹國今濟隂/定陶縣是也)内史將之以見天子天子告不豫而¶
　辭焉(不豫辭病也尚/書曰武王不豫)邢侯曹侯乃弔太子太子哭出¶
　廟門以迎邢侯(曹侯/不進)再拜勞之(門勞/之也)侯不荅拜(謙不/敢與)¶
　(太子/抗禮)邢侯謁哭于廟(謁告/也)太子先哭而入西向即位¶
　内史賔侯(儐/相)北向而立大哭九邢侯厝踊三而止(與/太)¶
　(子拾/踊)太子送邢侯至廟門之外邢侯遂出太子再拜¶
<pb:KR1d0051_WYG_075-5b>¶
　送之曹侯弔廟入哭太子送之亦如邢侯之禮(雖弔/異而)¶
　(禮/同)壬子天子具官見邢侯曹侯(具官備/禮相見)天子還返(將/歸)¶
　邢侯曹侯執見拜天子之武一(義所/未聞)天子見之乃遣¶
　邢侯曹侯歸于其邦王官執禮共于二侯如故(言不/以䘮)¶
　(廢/禮)曰天子出憲(憲/命)以或襚賵(此以上以説賵贈/事衣物曰襚音遂)癸丑¶
　大哭而(闕/)甲寅殤祀大哭而行䘮五舍于大次曰䘮¶
　三日于大次(停三/日也)殤祀如初辛酉大成百物皆備(送/葬)¶
　(之物/俱備)壬戌葬史録繇鼓鐘以赤下棺(窆/也)七萃之士(闕/)¶
<pb:KR1d0051_WYG_075-6a>¶
　士女錯踊九(闕/)䘮下(下謂/入土)昧爽天子使嬖人(所愛/幸者)贈¶
　用文錦明衣九領(謂之明衣言/神明之衣)䘮宗伊扈贈用變裳¶
　(宗亦主變/裳裳名也)女主叔㛗贈用茵組(茵/褥)百嬖人官師畢贈¶
　(言盡有襚賵也官師羣士/號也禮記曰官師一廟)井利乃藏(藏之於/墓所)報哭于¶
　大次(報猶反也大次/有次神次也)祥祠(闕/)祝䘮罷哭辭于逺人(辭/謝)¶
　(遣/歸)爲盛姬諡曰哀淑人(恭人短/折曰哀)天子丘人(為丘/作名)是曰¶
　淑人之丘乙丑天子東征舍于五鹿叔㛗思哭(思哭/盛姬)¶
　是曰女㛗之丘(因以名/五鹿也)丁卯天子東征釣于漯水以¶
<pb:KR1d0051_WYG_075-6b>¶
　祭淑人是曰祭丘仲冬丁丑天子北征戊寅舍于河¶
　上乃致父兄子弟王臣姬(闕/)祥祀畢哭(上云王臣姬/姓之女疑此)¶
　(亦同/也)終䘮于囂氏(服/闋)己卯天子西濟于河囂氏之遂¶
　庚辰舍于茅尺(地/名)於是禋祀除䘮始樂素服而歸(哀/未)¶
　(忘/也)是曰素氏天子遂西南癸未至于野王(今河/内縣)甲申¶
　天子北升于大北之隥(疑此大/行山也)而降休于兩柏之下¶
　(有兩/柏也)天子永念傷心乃思淑人盛姬於是流涕七萃¶
　之士葽豫上諫于天子曰自古有死有生豈獨淑人¶
<pb:KR1d0051_WYG_075-7a>¶
　天子不樂出於永思永思有益莫忘其新(言思之有/益者莫忘)¶
　(更求/新人)天子哀之乃又流涕(聞此言愈/更增感也)是日輟¶
　　　　乾學案穆天子傳出汲冢晉荀朂校定以為¶
　　　　其事雖不典其文甚古頗可觀覽今考與書¶
　　　　序及太史公所載多合當時藏之中經副在¶
　　　　三閣故其書實不可廢輙引盛妃事為古時¶
　　　　妃䘮之禮以備考覽云¶
宋眞宗李宸妃(真宗司寢生仁宗及仁宗即位為順容/從守永定陵初仁宗襁褓章獻以為子)¶
<pb:KR1d0051_WYG_075-7b>¶
(仁宗不自知為妃所出明道元年疾革進位宸妃薨丞/相吕夷簡請以一品禮治䘮詳見山陵條章獻太后崩)¶
(仁宗始知為宸妃所生詔尊為皇太后諡荘懿陪葬永/定陵廟曰奉慈又即景靈宫建神御殿曰廣孝慶厯中)¶
(改諡章懿/升祔太廟)¶
宋史禮志真宗宸妃李氏明道元年二月二十六日薨¶
初葬洪福院之西北命晏殊撰墓銘二年四月六日追¶
冊為莊懿皇太后十月五日改葬永定陵之西北隅十¶
七日祔神主於奉慈廟¶
楊淑妃(真宗才人累進昭儀真宗崩遺詔以為皇太妃/至章獻太后崩遺誥為皇太后所居宫曰保慶)¶
<pb:KR1d0051_WYG_075-8a>¶
(稱保慶/皇太后)¶
宋史后妃傳景祐三年薨殯於皇儀殿帝思其保䕶之¶
恩命禮官加服小功初仁宗未有嗣后勸帝擇近屬養¶
於宫中即英宗也英宗立言者謂禮慈母於子祭於孫¶
止請廢后廟瘞其主園陵英宗未許下有司議㑹帝崩¶
遂罷¶
名臣琬琰之章王珪撰賈昌朝墓誌詔有司議章獻章¶
懿章惠三后升祔之禮公乃酌羣儀奏為章獻皇后母¶
<pb:KR1d0051_WYG_075-8b>¶
儀天下章懿皇后誕育聖躬宜如祥符升祔元徳皇后¶
故事配食真宗廟室以稱陛下追孝之意章惠皇后於¶
陛下有慈保之恩義須别祠伏請享奉祠廟如故於是¶
命攝太尉奉二主行升祔禮¶
　　　　乾學案此章惠皇后蓋即楊太后也東都事¶
　　　　略有諡而宋史軼之劉后傳云泰寜軍節度¶
　　　　使錢惟演請以章獻章懿與章穆並祔真宗¶
　　　　室詔三省與禮院議皆以為章穆皇后位崇¶
<pb:KR1d0051_WYG_075-9a>¶
　　　　中壼已祔真宗廟室自協一帝一后之文章¶
　　　　獻明肅處坤元之尊章懿感日符之貴功徳¶
　　　　莫與為比謂宜建新廟同殿異室嵗時薦享¶
　　　　一用太廟之儀仍别廟名以崇世享翰林學¶
　　　　士馮元等請以奉慈為名慶厯五年復遷二¶
　　　　后祔真宗廟葢楊后别祠并不得入奉慈殿也¶
仁宗張貴妃(慶厯元年為才人皇祐初進貴妃後/五年薨仁宗悼之冊為皇后諡温成)¶
名臣琬琰之章畢仲㳺撰孫沔碑仁宗時貴妃張氏薨¶
<pb:KR1d0051_WYG_075-9b>¶
治䘮皇儀殿詔葬爲園陵禮官諡曰恭徳公言太宗四¶
后皆諡曰徳從廟諡也而郭氏張氏二后不聞有諡今¶
諡妃子曰恭徳雖禮官之罪而實貽譏於陛下因併論¶
皇儀治䘮詔葬為園陵為非是遂改諡温成園陵亦罷¶
已而詔公讀温成哀冊公奏言章穆皇后䘮比葬行事¶
皆兩制官而温成追諡反詔二府大臣行事不可翼日¶
執冊文前陳故事且曰以臣孫某讀冊則可以樞密副¶
使讀冊則不可¶
<pb:KR1d0051_WYG_075-10a>¶
王珪撰梁適墓誌仁宗張貴妃薨小斂於皇儀殿公曰¶
皇儀不可治妃䘮然宰相陳執中不能正其事又欲以¶
公為園陵使公曰嬪御無園陵之制始定葬於奉先寺¶
王珪撰邵亢墓誌張貴妃薨有司請立陵廟禁樂京師¶
一月公累疏論之遂弛樂禁亦不立陵¶
仁宗董充媛¶
蘇軾撰司馬光行狀仁宗充媛董氏薨追贈婉儀又贈¶
淑妃輟朝成服百官奉慰定諡行冊禮葬給鹵簿公言¶
<pb:KR1d0051_WYG_075-10b>¶
董氏秩本㣲病革之日方拜充媛古者婦人無諡近制¶
惟皇后有之鹵簿本以賞軍功未嘗施於婦人惟唐平¶
陽公主有舉兵佐髙祖定天下之功乃得給至韋庶人¶
始令妃主葬日皆給鼓吹非令典不足法¶
明成穆孫貴妃¶
典禮志洪武七年九月庚寅貴妃孫氏葬命呉王橚服¶
斬衰三年以主䘮事敕皇太子及諸王皆服期厝於朝¶
陽門楮岡之原十五年祔葬髙后陵¶
<pb:KR1d0051_WYG_075-11a>¶
昭獻王貴妃¶
明㑹典永樂十八年昭獻貴妃王氏䘮禮　一聞䘮輟¶
朝五日　一初䘮上祭一壇皇后祭一壇皇妃祭一壇¶
皇太子祭一壇親王共祭一壇公主共祭一壇　一贈¶
諡冊文行焚黄禮　一七七百日周年二周年每次祭¶
祀壇數與初䘮同　一聞塋域遣官祀后土　一行内¶
外衙門造辦䘮儀銘旌冥器等項　一發引前期辭靈¶
祭祀壇數與初䘮同唯增六尚司祭一壇内官内使祭¶
<pb:KR1d0051_WYG_075-11b>¶
一壇　一啟奠祖奠遣奠各遣祭一壇　一發引日文¶
武百官各素服烏紗帽黒角帶送至路祭處所皇親駙¶
馬共一壇公侯伯文武衙門共一壇外命婦共一壇¶
一過門祭祀(内門遣内官外門/遣太常寺官行禮)一下葬遷奠遣祭一壇¶
　一掩壙遣官祀后土　一迎靈轎至享堂行安神禮¶
遣祭一壇¶
恭恪莊僖紀淑妃(孝宗/生母)¶
典禮志成化十一年六月乙巳皇子母紀氏薨追封淑¶
<pb:KR1d0051_WYG_075-12a>¶
妃諡恭恪莊僖輟朝三日上服淺色衣御奉天門視事¶
命禮部定䘮葬儀注先是妃病大學士商輅言皇子母¶
有不諱禮宜從厚仍乞司禮監奉皇子問侍衰服行禮¶
上是之乃命司禮監黄賜詣問儀八月壬寅葬西山自¶
初䘮至𤼵引下葬上及皇太后中宫英廟皇妃親王公¶
主皇子各有祭遣皇子奉祝冊行禮營域𤼵引下葬日¶
上俱不視朝皇親公侯駙馬伯文武百官及命婦送葬¶
設祭如常儀(追崇典禮/見皇后篇)¶
<pb:KR1d0051_WYG_075-12b>¶
榮安惠順端僖閻貴妃¶
世宗實録嘉靖十九年正月甲午朔乙未貴妃閻氏薨¶
妃首出皇第一子上痛悼詔追封為皇貴妃賜諡榮安¶
惠順端僖䘮禮視皇妃例加等權厝孝潔皇后陵次輟¶
朝五日禮部上䘮禮儀注一初䘮御祭一壇昭聖恭安¶
康惠慈壽皇太后遣祭一壇武廟皇妃中宫皇妃皇嬪¶
皇太子各祭一壇裕王景王共祭一壇公主共祭一壇¶
涇簡王妃祭一壇六尚局祭一壇内官内使共祭一壇¶
<pb:KR1d0051_WYG_075-13a>¶
一行欽天監選擇小斂大斂焚黄𤼵引啟土安葬掩土¶
日期一行翰林院撰諡冊文及各祭文壙誌文一焚黄¶
是日陳設祭儀以祝文及冊文置於靈前遣司禮監官¶
行禮立於靈柩前賛禮賛鞠躬四拜興平身贊跪執事¶
者以爵進於司禮監官之右賛受爵獻爵者三賛讀祝¶
讀祝者取祝跪讀讀訖贊宣冊宣冊女官取冊立宣訖¶
賛俯伏興平身復位賛鞠躬四拜禮畢焚祝及冊一七¶
七百日周年二周年毎次御祭一壇昭聖恭安康惠慈¶
<pb:KR1d0051_WYG_075-13b>¶
夀皇太后遣祭一壇武廟皇妃祭一壇中宫以下祭如¶
前儀一開塋域祠后土御祭一壇遣内官行禮一辭靈¶
前期御祭一壇皇太后武廟皇妃中宫以下各祭如前¶
儀一𤼵引啟奠祖奠遣奠各御祭一壇俱用祝文酒果¶
遣内官行禮光禄寺辦祭是日早免朝叅文武百官各¶
素服烏紗帽黑角帶先隨方相後行至路祭處所致祭¶
文武官命婦各至祭所祭畢而還一過門俱用祝文酒¶
果内門遣内官行禮外門遣太常寺官行禮太常寺辦¶
<pb:KR1d0051_WYG_075-14a>¶
祭一路祭駙馬并皇親共祭一壇公侯伯文武百官共¶
祭一壇外命婦共祭一壇一擡柩挽歌執翣外其擎執¶
香燭旛幢紙案等項於五軍都督府撥軍應用一靈柩¶
前儀仗内使女樂三十二人并花旛雪栁女隊子二十¶
八人女將軍二十四人一工部於孝潔皇后陵次先期¶
搭蓋席殿靈柩至奉安御祭一壇一先期遣官以權厝¶
告孝潔皇后一下葬日文武百官免朝參一下葬遣奠¶
御祭一壇一行該衙門造辦銘旌及墳塋誌石䘮儀宴¶
<pb:KR1d0051_WYG_075-14b>¶
器等項俱加等一某日舉棺之前執事先以方相旛幢¶
車駝馬鼓樂真亭彩亭以次排列於𤣥武門外䘮夫奉¶
棺就輦内官以魂帛置小車中一掩壙畢祠后土御祭¶
一壇一掩壙畢迎靈轎至享堂行安神禮御祭一壇一¶
各壇路祭并靈柩頓歇處所俱行工部預為相地搭蓋¶
席殿一挽歌執翣人等該用孝巾孝帶行移工部轉行¶
内府該衙門製造儀上詔命婦路祭令先期入宫内行¶
餘俱如擬¶
<pb:KR1d0051_WYG_075-15a>¶
榮淑杜康妃(穆宗/母)¶
世宗實録嘉靖三十三年正月壬寅朔壬子康妃杜氏¶
薨妃裕王母也禮部隨上䘮禮儀注尚書歐陽徳等因¶
言累朝皇妃薨或未生王子或子非居長而受封之國¶
或子立爲東宫而先薨俱與今不同惟成化中淑妃紀¶
氏薨所生皇子倫序居長與妃事體相類但彼時皇子¶
尚幼而今裕王既已成㛰禮宜持服主喪送葬出城儀¶
節稍異乃議輟朝五日裕王主䘮遵孝慈録斬衰三年¶
<pb:KR1d0051_WYG_075-15b>¶
欽遣大臣題主開塋掩壙祠謝后土并用工部官送葬¶
儀仗人數皆増於舊上覽之謂大學士嚴嵩等曰部擬¶
用憲廟淑妃例大不同且裕王不當服斬衰嵩等對憲¶
廟初有悼恭太子在前淑妃之子居次正與康妃事體¶
相同故禮部擬用其例䘮禮必子爲主裕王殿下須服¶
斬衰以執饋奠之事太祖御製孝慈録序文曰庶子為¶
其母斬衰三年部議遵用此也上復諭嵩持斬衰三年¶
當避君臣之尊嵩言臣考洪武七年貴妃孫氏薨無子¶
<pb:KR1d0051_WYG_075-16a>¶
太祖命呉王橚服慈母服斬衰三年主喪事皇太子諸¶
王皆服期是年孝慈録成遂為定制是後久無是事故¶
未知謂及兹當垂訓作則於後伏乞仍命殿下兹日衰¶
杖入哭几筵其後居府盡三年之制上意猶未以為然¶
乃批部疏曰輟朝五日不合一切所擬俱非禮之正其¶
考賢妃鄭氏例酌議以聞於是徳等復上儀注一聞䘮¶
自本月十四日起至十五日止輟朝二日不鳴鐘鼓上¶
服淺淡色衣服於奉天門視事文武百官各具淺淡色¶
<pb:KR1d0051_WYG_075-16b>¶
服烏紗帽黑角帶朝叅欽命裕王主饋奠之事一裕王¶
聞喪率妃入宫素服哭盡哀行四拜禮視小斂大斂成¶
服後朝夕哭臨三日以後每遇一奠通前二十七日而¶
止乃於燕居盡斬衰三年之制以伸子情一初喪御祭¶
一壇皇妃共祭一壇景王并妃祭一壇公主共祭一壇¶
涇簡王妃夀定王妃共祭一壇裕王并妃共祭一壇是¶
日内侍陳設祭饌拜位如常儀内導引官導裕王并妃¶
詣拜位賛曰拜奠酒讀祝賛四拜舉哀興哀止望&KR0287;禮¶
<pb:KR1d0051_WYG_075-17a>¶
畢一焚黄是日陳設祭儀以祭文及諡冊文置於靈前¶
内導引官導裕王詣靈柩前贊四拜興平身賛跪執事¶
者以爵進於王之右賛受爵獻爵者三賛讀祝讀祝者¶
取祝跪讀訖贊宣冊宣冊女官取冊立宣訖贊俯伏興¶
平身贊四拜禮畢焚祝及冊一七七百日周年二年三¶
年毎次御祭一壇皇妃共祭一壇景王并妃共祭一壇¶
公主共祭一壇涇簡王妃夀定王妃共祭一壇裕王并¶
妃共祭一壇在殯王率妃行禮儀如初䘮葬後遣中官¶
<pb:KR1d0051_WYG_075-17b>¶
墳園行禮裕王禫服日遣本府中官於墳園致祭一開¶
塋域祠后土遣内官行禮一辭靈𤼵引前一日御祭一¶
壇皇妃共祭一壇景王并妃共祭一壇涇簡王妃夀定¶
王妃共祭一壇六尚司共祭一壇内官内使共祭一壇¶
裕王并妃共祭一壇王率行禮儀如初喪一𤼵引啓奠¶
祖奠遣奠御祭各一壇裕王祭各一壇儀如初䘮是日¶
執事官先以方相旛幢車駝馬鼓樂真亭彩亭以次排¶
列於𤣥武門外内侍捧銘旌魂帛導引柩出𤣥武門外¶
<pb:KR1d0051_WYG_075-18a>¶
喪夫捧柩就轝内官以魂帛置小車中裕王歩送至京¶
城門外路祭畢還宫文武百官免朝叅各穿素服烏紗¶
帽黑角帶隨方相後行至路祭處所致祭而還一過門¶
内門遣中官行禮外門遣太常寺官行禮一路祭裕王¶
祭一壇皇親并駙馬各祭一壇公侯伯文武衙門共祭¶
一壇俱於京城門外外命婦共祭一壇於鼓樓迤西一¶
靈柩前儀仗内使女樂二十四人花旛雪栁女隊子二¶
十人女將軍十人一靈柩至墳園奉安御祭一壇裕王¶
<pb:KR1d0051_WYG_075-18b>¶
祭一壇護䘮中官行禮祭畢執事者整理壙中安頓𤣥¶
纁玉璧匣五榖下棺并以銘旌魂帛置棺上翣六置棺¶
之兩傍下葬日文武百官免叅一下葬遷奠御祭一壇¶
裕王祭一壇䕶䘮中官行禮一掩壙畢祠后土䕶䘮中¶
官行禮一掩壙畢迎靈轎至享堂行安神禮御祭一壇¶
裕王祭一壇䕶䘮中官行禮疏入上曰輟朝以十七日¶
為始諡字正如例擬請焚黄乃制命非王可行其仍以¶
常禮從事餘如議部復奏皇妃焚黄儀傳訛已非一日¶
<pb:KR1d0051_WYG_075-19a>¶
蓋自累朝或所生皇子及親王或司禮監官行禮皆拜¶
而獻酒跪而讀祝乃叅用上尊諡之儀而未思賜諡為¶
制命其祭文稱皇帝遣諭與上尊諡迥然不同也今既¶
奉㫖以常禮從事當改議賜諡如賜祭禮讀祝宣冊皆¶
平立不拜上報可仍令著為定規如不係賜諡者臨期¶
另擬以聞遂冊諡妃為榮淑康妃冊曰朕惟自古人君¶
之於妃生既錫以封號没必加以美諡此古今之通義¶
也爾康妃杜氏早膺淑選事朕有年皇子誕生宜延遐¶
<pb:KR1d0051_WYG_075-19b>¶
祉偶嬰一疾遽爾長終爰念勞勤再錫嘉號兹特諡曰¶
榮淑爾靈不昧服兹寵光後十三年裕王嗣統乃追尊¶
妃曰孝恪皇后¶
孝靖王貴妃(光宗/母)¶
神宗實録萬厯三十九年九月戊午禮部奏皇貴妃薨¶
逝合行事宜奉㫖照世廟皇貴妃沈氏例行但臣歴查¶
我朝皇貴妃薨逝俱未有誕育東宫惟憲廟淑妃為孝¶
宗敬皇帝母世廟康妃為穆宗莊皇帝母然其薨時皆¶
<pb:KR1d0051_WYG_075-20a>¶
未封皇貴妃未經冊立東宫當日禮儀俱擬從厚况今¶
皇貴妃既膺封典皇太子冊立東宫已久天下臣民觀¶
望所係禮儀等更當加隆謹條具上請　一聞喪自本¶
月二十二日起至二十六日止輟朝五日不鳴鐘鼓上¶
服淺淡色衣於文華門視事文武百官各具青素服黑¶
角帶朝叅次日文武百官行奉慰禮　一欽命皇太子¶
率妃入宫衰服哭盡哀行四拜禮視小斂大斂成服後¶
朝夕哭臨三日以後毎日一奠通前二十七日而止其¶
<pb:KR1d0051_WYG_075-20b>¶
斬衰避君父之尊止於燕居以伸子情　一慈聖宣文¶
明肅貞夀瑞獻恭熹皇太后祭一壇穆廟皇妃共祭一¶
壇中宫祭一壇皇貴妃等妃祭一壇皇太子祭一壇瑞¶
安長公主祭一壇福王祭一壇福王妃祭一壇瑞王惠¶
王桂王共祭一壇榮昌公主夀寧公主共祭一壇汝安¶
王繼妃祭一壇景恭王妃祭一壇六尚局祭一壇内官¶
内使共祭一壇俱光禄寺辦是日内侍陳設酒饌并位¶
如常儀内導引官導皇太子并妃詣拜位賛禮賛四拜¶
<pb:KR1d0051_WYG_075-21a>¶
畢奠酒讀祝四拜舉哀興哀止望&KR0287;禮畢　一行欽天¶
監選擇小斂大斂焚黄日時　一欽定諡號　一行翰¶
林院撰諡冊祭祝文壙誌文　一焚黄用黄絹裝褙如¶
冊兩葉寫冊文是日陳設祭儀以祝文及冊文置於靈¶
前内導引官導皇太子詣靈柩前贊四拜禮賛跪執事¶
以爵進置於皇太子之右贊受爵獻爵受爵獻爵受爵¶
獻爵贊讀祝跪讀訖贊宣冊女官取冊立宣訖賛俯伏¶
興平身賛四拜禮畢焚祝文及冊文　一七七百日周¶
<pb:KR1d0051_WYG_075-21b>¶
年二周年御祭一壇皇太后以下俱致祭如初䘮俱光¶
禄寺辦祭在殯皇太子率妃行禮儀如初䘮葬後遣内¶
官墳園行禮　一皇太子禫服日遣内官於墳園致祭¶
光禄寺辦祭　一安葬先期啟土遣官祭告后土欽天¶
監差官二員候時執事官陳設祭饌如常儀賛再拜興¶
酹酒讀祝賛再拜興禮畢　一工部於墳園及各壇路¶
祭並靈柩頓歇處所預搭蓋行享席殿仍量蓋小席房¶
以置儀仗等物　一𤼵引前一日晚設奠辭靈内侍官¶
<pb:KR1d0051_WYG_075-22a>¶
陳設牲醴等一如常儀御祭以下祭俱如初喪俱光禄¶
寺辦祭　一欽遣大臣一員題主　一𤼵引前題差工¶
部司屬官入山送葬　一送葬入山官貟素服走送至¶
徳勝門外騎送至葬所歩行至享殿安葬畢還日朝見¶
　一𤼵引啓奠祖奠遣奠御祭各一壇皇太子各祭一¶
壇俱光禄寺辦祭儀如初䘮是日執事者先以方相旛¶
幢車馬鼓樂真亭彩亭以次排列於𤣥武門外内使捧¶
銘旌魂帛等引柩出𤣥武門外捧柩就輿内官以魂帛¶
<pb:KR1d0051_WYG_075-22b>¶
置小車中皇太子歩送出京城外路祭畢還宫文武百¶
官免朝叅各素服黒角帶隨方相後行至路祭處所致¶
祭而還　一鴻臚寺差序班八員於徳勝門外擺列致¶
祭官貟務要敬謹　一過門太常寺辦祭品内門遣内¶
官行禮外門遣太常寺官行禮　一路祭皇太子祭一¶
壇皇親并駙馬共祭一壇公侯伯及文武衙門共祭一¶
壇俱於徳勝門外祭外命婦共祭一壇於鼓樓迤西俱¶
光禄寺辦祭　一擡柩挽歌執翣各役行順天府擎執¶
<pb:KR1d0051_WYG_075-23a>¶
旛幢香爐紙案等項軍役行兵部轉行戎政㕔撥用其¶
孝絰孝帶行工部轉行内府該衙門製造　一靈柩前¶
儀仗内使女樂三十二人花旛雪栁女隊子二十八人¶
女將軍二十四人　一靈柩至墳園安奉御祭一壇皇¶
太子祭一壇俱光禄寺辦䕶䘮内官行禮畢祭畢執事¶
者進獻贊讀祝立讀畢焚祝文内侍啟櫃受主訖跪奏¶
請皇貴妃神主降座陞輿内侍捧神主升靈輿至行享¶
殿内侍跪奏請皇貴妃神主降輿升座内侍捧神主安¶
<pb:KR1d0051_WYG_075-23b>¶
奉靈座内訖行安神禮禮如前儀　一神主還京内侍¶
於神主前奏請皇貴妃神主降座升輿還京奏訖俯伏¶
興於靈座上舉神主升輿進行儀仗侍衞尚儀護䘮官¶
後隨在途仍朝夕奠　一迎神主先期於城外敎塲門¶
前席殿内置幄次次日執事官備儀衞敎坊司備文樂¶
鼓吹設而不作文武百官青素服黑角帶出城奉迎神¶
主入幄次行四拜禮畢神主進行百官隨後至徳勝門¶
外儀衞等退護䘮亦退至内宫皇太子率妃以下俱迎¶
<pb:KR1d0051_WYG_075-24a>¶
神主於門以次復迎神主至内宫内侍官於靈轎前跪¶
奏請皇貴妃神主降輿陞座内侍官捧神主安奉靈座¶
訖内執事官陳設牲醴如常儀皇太子率妃以下入拜¶
位行謁見四拜安神禮如常儀上命𤼵引日皇太子歩¶
送至𤣥武門外柩就輿行路祭畢回宫泰昌元年八月¶
追尊為孝靖皇太后¶
　　　　乾學案皇妃䘮禮一也所以詳載閻氏杜氏¶
　　　　王氏三妃者閻與杜則其子將為太子王則¶
<pb:KR1d0051_WYG_075-24b>¶
　　　　其子已為太子禮自與諸妃異故詳列之也¶
　　　　他若未封妃者其禮又殺於諸妃則别附於¶
　　　　後以備典禮之一端云¶
　　　未封妃䘮儀¶
明㑹典嘉靖二十九年未封皇妃䘮禮䘮聞賜封號輟¶
朝一日御祭一壇皇妃以下各祭一壇(俱遣内官行禮/光禄寺備祭)¶
翰林院撰冊文祝文壙誌文　擇日行焚黄禮　七七¶
百日周年二周年毎次御祭一壇皇妃共祭一壇　開¶
<pb:KR1d0051_WYG_075-25a>¶
塋域祀后土及辭靈祭祀壇數與初䘮同(俱遣内/官行禮)𤼵引¶
以後合行事宜同前(凡未封妃䘮葬禮儀隆殺不/等俱禮部開坐題請施行)¶
嘉靖二十九年皇貴妃王氏䘮禮　一初䘮増六尚司¶
祭一壇内官内使共祭一壇　一行翰林院撰諡冊文¶
及各祭文壙誌文　一焚黄(用黄絹裝褙如冊/様兩葉寫冊文)是日陳¶
設祭儀以祝文及冊文置於靈前遣司禮監官行禮獻¶
爵讀祝訖女官宣冊禮畢焚祝及冊　一靈柩前儀仗¶
内使女樂三十二人并花旛雪柳女隊子二十八人女¶
<pb:KR1d0051_WYG_075-25b>¶
將軍二十四人　一靈柩至墳園奉安御祭一壇(遣䕶/䘮内)¶
(官行/禮)其餘各祭俱同前　一墳園及各壇路祭并靈柩¶
頓歇處所行工部預為搭蓋席殿其挽歌執翣人等該¶
用孝巾孝帶俱工部轉行内府該衙門製造¶
　¶
　¶
　¶
　讀禮通考卷七十五¶
