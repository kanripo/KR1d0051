# -*- mode: mandoku-view -*-
#+TITLE: 讀禮通考
#+DATE: 2015-09-23 09:38:00
#+PROPERTY: JUAN 27
<pb:KR1d0051_WYG_027-1a>¶
欽定四庫全書¶
　讀禮通考卷二十七　　刑部尚書徐乾學撰¶
　　喪期二十七¶
　　　通論上¶
喪服四制凡禮之大體體天地法四時則陰陽順人情¶
故謂之禮訾之者是不知禮之所由生也夫禮吉凶異¶
道不得相干取之隂陽也喪有四制變而從宜取之四¶
時也有恩有理有節有權取之人情也恩者仁也理者¶
<pb:KR1d0051_WYG_027-1b>¶
義也節者禮也權者知也仁義禮知人道具矣(注禮之/言體也)¶
(故謂之禮言本有法則而生也口毁曰訾吉禮凶禮異/道謂衣服容貌及器物也取之四時謂其數也取之人)¶
(情謂其制也下疏此篇緫論喪之大體有四種之制又/明三年喪以  節制之差結成仁義之事天地之間皆)¶
(禮以體定之四時隂陽人情無物不緫也喪有四制變/而從宜者言門内主恩若於門外則變而行義尊卑有)¶
(定禮制有恒以節為限或有事故不能備禮則變而行/權是皆從宜取之人情也恩屬於仁理屬於義節屬於)¶
(禮量事權宜非知不可人/道具矣此緦結四制之義)¶
　(吕大臨曰禮之有吉凶猶天之有隂陽可異而不可/相干也禮有恩有理有節有權猶天之有四時可變)¶
　(而不可執一也仁義禮知人道具/矣人道具則天道具其實一也)¶
<pb:KR1d0051_WYG_027-2a>¶
　(方慤曰恩則有所愛故曰仁理則有所宜故曰義節/則有所制故曰禮權則有所明故曰知四者廢一不)¶
　(可取之者謂/取而法之也)¶
　(馬晞孟曰天地者禮之本也隂陽者禮之端也四時/者禮之柄也人情者禮之道也恩理所以厚其死節)¶
　(權所以存其生厚其死者故為父斬衰三年為君亦/斬衰三年存其生者故曰毁不滅性不以死傷生也)¶
其恩厚者其服重故為父斬衰三年以恩制者也門内¶
之治恩揜義門外之治義斷恩資於事父以事君而敬¶
同貴貴尊尊義之大者也故為君亦斬衰三年以義制¶
者也(注資猶操也貴貴謂為大夫君也尊尊謂為天子/諸侯也  疏此一節明四制之中恩制並義制也)¶
<pb:KR1d0051_WYG_027-2b>¶
(父恩最深故特舉父言之其實門内諸親之服皆恩制/也門内之親故得行私恩揜公義公羊傳云有三年之)¶
(喪君不呼其門是也門外謂朝廷之間公朝當以公義/絶私恩若曽子問父母之喪既卒哭金革之事無辟是)¶
(也資於事父言操事父之道以事君則敬君與父同也/貴貴謂大夫之臣事大夫為君大夫尊貴臣能盡敬故)¶
(曰貴貴也尊尊謂天子諸侯之臣事天子諸侯為君同/為南面臣能極敬故曰尊尊也以義斷恩門外如一雖)¶
(復大夫與王侯有異而其臣敬不殊故並云/義之大者也故為君亦斬衰三年同於父也)¶
　(吕大臨曰父子之道天之合也其愛不可解於心以/恩制者也君臣之道人之合也義則從不義則去此)¶
　(以義制者也情之至者遂之則無窮也情至於無窮/則賢者過之不肖者不可繼道所以不行此不可不)¶
　(以節制者也遂其所不得申則無等差施之於所不/必用則事無實責之於所不能具則力不給必之於)¶
<pb:KR1d0051_WYG_027-3a>¶
　(所不能行則人告病此不可不以權制也故恩莫大/於父服莫重於斬衰極其恩而制其服也極天下之)¶
　(愛莫愛於父極天下之敬莫敬於君愛敬生乎心與/生俱生者故門内以親為重故為父斬衰親親之至)¶
　(門外以君為重故為君亦斬衰尊/尊之至也内外尊親其義一也)¶
　(馬晞孟曰貴貴者大夫之君/也尊尊者天子諸侯之君也)¶
三日而食三月而沐期而練毁不滅性不以死傷生也¶
喪不過三年苴衰不補墳墓不培祥之日鼓素琴告民¶
有終也以節制者也資於事父以事母而愛同天無二¶
日土無二王國無二君家無二尊以一治之也故父在¶
<pb:KR1d0051_WYG_027-3b>¶
為母齊衰期者見無二尊也(注食食粥也沐謂將虞祭/時也補培猶治也鼓素琴)¶
(始存樂也三年不為樂樂必崩後疏此一節明四制之中/節制也士虞記曰沐而不櫛虞  有事得沐浴也故雜)¶
(記云非虞袝練祥無沐浴苴麻之衰雖破不補一成丘/陵之後不培益其土大祥鼓素琴始存省此樂以上事)¶
(敎民哀有終極以禮節為限制此下申明節制欲尊歸/於一持事父之道以事於母恩愛雖同服乃有異以不)¶
(敢二尊/故也)¶
　(方慤曰練謂練帛以為冠毁謂瘠其身毁而過制則/傷生矣鼓琴固所以散哀止以素而不加飾以示有)¶
　(漸也凡此皆以禮節之而不使過哀焉事君同事父/之敬而愛則異者以其内外之别也事母同事父之)¶
　(愛而敬則異者以/其尊親之殊也)¶
<pb:KR1d0051_WYG_027-4a>¶
　(馬晞孟曰君者疏也資於事父以事君而尊同故為/君斬衰三年以義制者也母者親也資於事父以事)¶
　(母而愛同故父在為母齊衰期以權制者也疏者宜/殺而以尊隆之故曰義親者宜隆而以卑殺之故曰)¶
　(權權不可以/為正者也)¶
杖者何也爵也三日授子杖五日授大夫杖七日授士¶
杖或曰擔主或曰輔病婦人童子不杖不能病也百官¶
備百物具不言而事行者扶而起言而后事行者杖而¶
起身自執事而后行者面垢而己秃者不髽傴者不袒¶
跛者不踊老病不止酒肉凡此八者以權制者也(注詳/三十)¶
<pb:KR1d0051_WYG_027-4b>¶
(二/巻)始死三日不怠三月不解期悲哀三年憂恩之殺也¶
聖人因殺以制節此喪之所以三年賢者不得過不肖¶
者不得不及此喪之中庸也王者之所常行也書曰高¶
宗諒闇三年不言善之也王者莫不行此禮何以獨善¶
之也曰高宗者武丁武丁者殷之賢王也繼世即位而¶
慈良於喪當此之時殷衰而復興禮廢而復起故善之¶
善之故載之書中而高之故謂之高宗三年之喪君不¶
言書云高宗諒闇三年不言此之謂也然而曰言不文¶
<pb:KR1d0051_WYG_027-5a>¶
者謂臣下也禮斬衰之喪唯而不對齊衰之喪對而不¶
言大功之喪言而不議緦小功之喪議而不及樂(注不/怠哭)¶
(不絶聲也不解不解衣而居不倦息也諒古作梁闇讀/如鶉䳺之䳺闇謂廬也廬有梁者所謂柱楣也言不文)¶
(者謂喪事辨不所當共也孝經說曰言不文者指士民/也唯而不對侑者為之應爾言謂先發口也此謂與賔)¶
(客也限疏此一節覆明前經四制之中節制之事喪三/年為  節期之間朝夕恒哭三年憂者不復朝夕哭但)¶
(憂戚而已恩漸減殺也聖人因孝子情有減殺制為限節/此喪之中平常行之節也既虞之後施梁而柱楣故云)¶
(諒闇之中對而不言對其所問之事不餘言也/言而不議但言說他事不與人論議相問荅也)¶
　(吕大臨曰子之於親天性也不可解於心也執親之/喪創鉅痛深雖日月之久豈有殺乎此君子所以有)¶
<pb:KR1d0051_WYG_027-5b>¶
　(終身之憂然喪必有月算服必有變除天地已易四/時以變哀之感者亦安能無殺創鉅者其日久痛甚)¶
　(者其愈遲此以恩之薄厚而有久近之殺也三日不/怠三月不解期悲哀三年憂此以日月之久近而有)¶
　(哀戚之殺也始死哭不絶聲水漿不入口者三日此/三日不怠也未葬哭無時居倚廬寝不絶絰帶此三)¶
　(月不解者也既虞卒哭惟朝夕哭此期悲哀者也既/練不朝夕哭哭無時謂哀至則哭此三年憂也君子)¶
　(之居喪期合乎中者也有如是之隆殺聖人因隆殺/而制其禮所謂品節斯斯之謂禮者也禮者所以教)¶
　(民之中故三年之喪賢者不得過不肖者不敢不勉/也三年之喪自天子達於庶人古之道也書獨稱高)¶
　(宗諒闇三年不言者先王之禮墜王者之貴有不能/行之者髙宗以善喪聞而廢禮所由興故善之也慈)¶
　(良於喪善喪之謂也書云高宗諒隂三年不言此云/諒闇闇隂同義信默之謂也鄭氏不見古文尚書其)¶
<pb:KR1d0051_WYG_027-6a>¶
　(說迂逺殆不可取不言而後事行此人君之喪禮故/高宗三年不言也言而後事行者杖而起故言不文)¶
　(此士大夫之喪禮也所謂斬衰之喪唯而不對齊衰/之喪對而不言非人君而亦不言者謂與賔客接也)¶
　(若治喪之事則亦言而後行事也唯而不對相者代/之也對而不言應之而不倡也言而不議者無徃反)¶
　(酬問也議而不及樂有徃反酬問而不及樂事也此/因論三年不言與言不文而及之也故備引五服之)¶
　(喪哀之發於/言語之節也)¶
父母之喪衰冠繩纓菅屨三日而食粥三月而沐期十¶
三月而練冠三年而祥比終兹三節者仁者可以觀其¶
愛焉知者可以觀其理焉彊者可以觀其志焉禮以治¶
<pb:KR1d0051_WYG_027-6b>¶
之義以正之孝子弟弟貞婦皆可得而察焉(注仁有恩/者也理義)¶
(也察猶知也其疏此一節更覆結居父母之喪能終此/三節可以知  徳行三節者初喪至沐一也十三月練)¶
(二也三年祥三也仁者居喪可以觀其知愛親知者居/喪則合道理强者居喪則能守其志節用禮以治喪事)¶
(用義以正喪禮則是/孝子弟弟貞婦也)¶
　(吕大臨曰父母之喪其大變有三始死至於三月一/也十三月而練二也三年而祥三也莫不執喪也善)¶
　(於此者難莫不善其始也善於終者難故終兹三節/以善喪稱者則孝子弟弟貞婦可得而知也惻怛痛)¶
　(疾悲哀志懣非仁者之篤於愛則不能也然哭踊無/節喪期無數服不别精粗位不别賔主乃野人夷狄)¶
　(直情徑行者其知不足道也哀之發於容體發於聲/音發於言語發於飲食發於居處發於衣服輕重有)¶
<pb:KR1d0051_WYG_027-7a>¶
　(等變除有等至於襲含斂殯之具賔客弔哭之文無/所不中於禮非知者之明於理則不能也然有其文)¶
　(矣實不足以稱之有其始矣力不足以終之其强不/足道也喪事不敢不勉此强有志者之所能也故古)¶
　(之善觀人者察其言動之所趨而知其情驗其行事/之所久而知其徳親喪者人之所自致者也哭死而)¶
　(哀非為生者則其仁可知矣生事之以禮死葬之以/禮祭之以禮則其知可知矣先王制禮不敢不及則)¶
　(其强可知矣故君子之/觀人常於此而得之)¶
大傳服術有六一曰親親二曰尊尊三曰名四曰出入¶
五曰長幼六曰從服(注術猶道也親親父母為首尊尊/君為首名世母叔母之屬也出入)¶
(女子子嫁者及在室者長幼成人及殤也/從服若夫為妻之父母妻為夫之黨服)¶
<pb:KR1d0051_WYG_027-7b>¶
　(馬晞孟曰術者言其所由服之制有五而術則有六/其詳至於如此者所謂喪多而其服五上附下附是)¶
　(也親親者門内之喪門内之喪則必以恩掩親而以/父母為首故為父母斬衰此親親之重也尊尊者門)¶
　(外之喪門外之喪則必以義斷恩而以君與臣為首/故為君斬衰此尊尊之重也名者自彼而適我也出)¶
　(入者自我而適彼若姑姊妹之服是也方姑姊妹之/未出則其服重其已出則其服輕所謂姑姊妹有受)¶
　(我而厚之者也從服者言/其以類相從而非正服也)¶
　(陸佃曰親親下所謂自仁率親是也尊尊下所謂自/義率祖是也三曰名所謂名曰輕名曰重是也四曰)¶
　(出入所謂一輕一重是也鄭氏謂用恩則父出入/母重而祖輕用意則祖重而父母輕是之謂)¶
　(應鏞曰鄭康成謂親親父母為首尊尊君為首名世/母叔母之屬長幼成人及殤其說是也謂出入女子)¶
<pb:KR1d0051_WYG_027-8a>¶
　(嫁者及在室者以嫁者為出在室者為入然在室者/於兄弟有長幼之服於姪姒有尊卑之服入非在室)¶
　(者也周官媒氏判妻入子皆書之喪服出妻之子為/母期為人後者為其父母期喪服小記婦當喪而出)¶
　(則除之為父母喪未練而出則三年既練而出則己/未練而反則期既練而反則遂之以妾從女君而出)¶
　(則不為女君之子服然則/大傳所謂出入蓋此類歟)¶
　(吳澄曰服術謂古先聖人制服之道其一親親之服/承上文人道之親親下治子孫者而言子至親也故)¶
　(適長子斬衰三年同於父衆子齊衰期同於祖子之/下其親者孫故適孫齊衰期亦同於祖衆孫則大功)¶
　(九月孫之下其親曽𤣥並緦麻三月此親親之下殺/也其二尊尊之服承上文人道之尊尊上治祖禰者)¶
　(而言父至尊也故斬衰三年其父之重無以加父之/上其尊者祖故齊衰期祖之上其尊曽高並齊衰三)¶
<pb:KR1d0051_WYG_027-8b>¶
　(月此尊尊之上殺也其三名服其四出入之服承上/文人道之男女有别别之以禮義者而言入者彼女)¶
　(來配此男母者配父之名其尊齊於至尊之父故服/三年之衰與父同但齊其斬而已妻者配己之名其)¶
　(親比於至親之子故服期年之齊衰與子同又加之/以杖也而妻之於夫則比於至尊之父故服三年之)¶
　(斬衰移其所天之父以天其夫也婦者配子之名故/服大功九月小功五月伯母叔母其名同於父之配)¶
　(視己尊一等故服齊衰期昆弟之子之婦其名同於/子之配視己卑一等故服小功五月唯兄弟之妻其)¶
　(名不可同於己之配為其與己同等故無服出者此/女徃配彼男故姑姊妹女子子在室齊衰期出嫁則)¶
　(降大功九月入者雖已出嫁或被出或無子而復歸/本宗則仍服在室未嫁之本服也其五長幼之服承)¶
　(上文人道之長長旁治昆弟者而言長者謂昆幼者/謂弟昆弟相為服齊衰期也同祖者從昆弟則服大)¶
<pb:KR1d0051_WYG_027-9a>¶
　(功九月同曽祖者再從昆弟則服小功五月同髙祖/者族昆弟則服緦麻三月此長幼之旁殺也由長而)¶
　(上則有旁尊之殺父之親昆弟為從父則服齊衰期/父之從昆弟為再從父則服小功五月父之族昆弟)¶
　(為族父則服緦麻三月祖之親昆弟為從祖則服小/功五月祖之從昆弟為族祖及曾祖之親昆弟為族)¶
　(曽祖並服緦麻三月由幼而下則有旁卑之殺子之/從昆弟為親昆弟之子則服齊衰期子之再從昆弟)¶
　(為從昆弟之子則服小功五月子之族昆弟為再從/昆弟之子則服緦麻三月孫之再從昆弟為親昆弟)¶
　(之孫則服小功五月孫之族昆弟為從昆弟之孫及/曽孫之族昆弟為親昆弟之曽孫並服緦麻三月以)¶
　(上喪服之五術本乎人道之四親皆為親之服也非/親而服者不在此數其六從服謂非己之正服從於)¶
　(人而服也故殿/於五術之後)¶
<pb:KR1d0051_WYG_027-9b>¶
從服有六有屬從(注子為/母之黨)有徒從(注臣為/君之黨)有從有服而¶
無服(注公子為其/妻之父母)有從無服而有服(注公子之妻為/公子之外兄弟)有¶
從重而輕(注夫為妻/之父母)有從輕而重(注公子之妻為其皇/姑  疏從服有六者)¶
(從術之中别有六種有屬從一也屬謂親屬以其親屬/為其支黨鄭云子為母之黨是也鄭舉一條爾妻從夫)¶
(夫從妻並是也有徒從二也徒空也與彼無親空服彼/之支黨鄭云臣為君之黨鄭亦略舉一條妻為夫之君)¶
(妾為女君之黨庶子為君母之親子為母之君母並是/也有從有服而無服三也鄭引服問篇云公子為其妻)¶
(之父母其妻為本生父母期而公子為君所厭不得服/從是妻有服而公子無服是從有服而無服嫂叔無服)¶
(亦是也有從無服而有服四也鄭亦引服問篇云公子/之妻為公子之外兄弟也公子被君厭為己外親無服)¶
<pb:KR1d0051_WYG_027-10a>¶
(而妻猶服之是從無服而有服娣姒亦是也有從重而輕/五也鄭引服問篇云夫為妻之父母妻自為其父母期)¶
(為重夫從妻服之三月為輕是從重而輕也舅之子亦/是也有從輕而重六也鄭引服問云公子之妻為其皇)¶
(姑公子為君所厭自為其母練冠是/輕其妻猶為服期是從輕而重也)¶
　(吕本中曰從輕而重所因者自輕而已從之乃反重/也從重而輕妻為重又其父母當重而己反輕從無)¶
　(服而有服所從者自無而己反有從有/服而無服所從者自有而己乃無服)¶
　(陸佃曰無屬而/從謂之徒從)¶
　(吳澄曰從服之目又六屬從者屬謂親屬以親屬故/為其黨服妻從夫服夫家旁尊旁卑之親子從母服)¶
　(母黨之親也徒從者徒空也與彼非親屬空為其黨/服子為母之君母庶子為君母之親妾為女君之黨)¶
<pb:KR1d0051_WYG_027-10b>¶
　(也從有服而無服者其夫為其昆弟有服妻從夫而/為夫之兄弟則無服公子之妻為其父母有服夫從)¶
　(妻而公子為君所厭為妻之父母則無服也從無服/而有服者其夫為兄嫂弟婦無服妻從夫而娣姒婦)¶
　(相為小功則有服也公子被君厭為母之父母姊妹/無服妻從夫而為公子之外祖父母及從母皆緦則)¶
　(有服也從重而輕者姑雖出嫁猶為姪服大功九月/為重其子從母而為内兄弟服緦則輕妻為其父母)¶
　(服期為重夫從妻而服外舅外姑皆緦則輕也從輕/而重者公子為君所厭為其母練冠為輕妻從夫而)¶
　(為公子之母/服期則重也)¶
自仁率親等而上之至于祖名曰輕自義率祖順而下¶
之至于禰名曰重一輕一重其義然也(注自猶用也率/循也用恩則父)¶
<pb:KR1d0051_WYG_027-11a>¶
(母重而祖輕用義則祖重而父母輕恩重者為之三年/義重者為之齊衰然如是也  疏案喪服條例衰服表)¶
(恩若髙曽之服本應緦麻小功而進以齊衰踰數等之服/豈非為尊重而然也至親以期斷而父母加三年寜不)¶
(為恩深故/亦然矣)¶
　(方慤曰因親以推祖則以階而升故曰等而上之由/祖以及禰則即世以降故曰順而下之或自仁率或)¶
　(自義率而下止言其義然者義宜也/宜輕而輕宜重而重是亦義而已)¶
　(輔廣曰親親仁也逆而上之則漸輕故至於祖名曰/輕尊尊義也順而下之則漸重故至於禰名曰重輕)¶
　(則齊衰三月重則斬衰三年一輕/一重其義則然非人之所能為也)¶
　(馬晞孟曰以祖對禰則禰為仁以禰對祖則祖為義以/祖以義為主禰以仁為本故曰自仁率親等而上之)¶
<pb:KR1d0051_WYG_027-11b>¶
　(至於祖名曰輕以其義有所殺也自義率祖順而下/之以至於禰名曰重以其仁有所隆也唯其仁有所)¶
　(隆義有所殺其理不得不然/故曰一輕一重其義然也)¶
　(應鏞曰自從也仁恩之厚於親者無極以仁率親逆/而推於祖乃漸殺以是較之則謂之曰輕義道之施)¶
　(於祖者有節以義率祖順而及於親乃愈隆以是擬/之則謂之為重非故欲為是輕重之差乃其理之不)¶
　(容不然/者爾)¶
　(吳澄曰因上文有從重而輕從輕而重之語遂申釋/制服輕重二字之義恩愛之心無限極故於至親之)¶
　(服斬衰三年者仁也然仁雖無限極以漸而減殺焉/循親之重服等差而上至祖則減為齊衰期又至祖)¶
　(上之祖則為齊衰三月愈殺而輕矣事宜之理有裁/制故於曽髙祖之服齊衰三月者義也義雖有裁制)¶
<pb:KR1d0051_WYG_027-12a>¶
　(然以漸而加隆焉循曽髙祖之輕服順序而下至祖/則加為齊衰期又至祖下之禰則加為斬衰三年愈)¶
　(隆而重矣皆事/理之宜如是也)¶
四世而緦服之窮也五世袒免殺同姓也六世親屬竭¶
矣(注詳十/六卷)¶
絶族無移服(注族昆弟之/子不相為服)親者屬也(注有親者服各以/其屬親疏  疏絶)¶
(族者謂三從兄弟同髙祖者族兄弟緦麻族兄弟之子/及四從兄弟為族屬既絶者無移服在旁而及曰移言)¶
(不延移及之親者屬謂有親者各/以屬而為之服故云親者屬也)¶
　張子曰君子之澤五世而斬小人之澤五世而斬澤¶
<pb:KR1d0051_WYG_027-12b>¶
　斬於五世則恩可知矣故四從六世為絶族而從旁¶
　及之服特親者各以親疎屬之也服不及於六世而¶
　昬姻乃百世不通者仁之所施有宗而義之所别不¶
　可已也然所謂絶非特此也喪服出妻之子為母期¶
　則為外祖父母無服傳曰絶族無施服親者屬也謂¶
　妻於夫家與族齒其出也與族絶族絶則為外祖父¶
　母無服此所謂無施服然夫妻則合有絶族子母至¶
　親無絶道故為出母期謂親者屬禮記作移喪服傳¶
<pb:KR1d0051_WYG_027-13a>¶
　作施蓋古者移施通用也¶
　(方慤曰九族之外謂之絶族以其恩至此絶故也有/恩則有服以其恩絶故無施服也夫以卑而屬尊以)¶
　(幼而屬長以庶而屬適以旁而屬正親親之道/如斯而已故曰親者屬也族絶即非其所屬)¶
　(吕本中曰絶族無移服謂四從兄弟無服者推也推/不去親者屬也如期服親兄弟之屬也大功同堂兄)¶
　(弟之屬也/此類皆是)¶
　(吳澄曰高曽祖禰之子孫曽𤣥為族移推而旁及之/也高祖之族其服旁及者族曽祖族祖族父族兄弟)¶
　(皆緦曽祖之族其服旁及者從祖再從父再從兄弟/皆小功族子緦祖之族其服旁及者從父期從兄弟)¶
　(大功再從子小功族孫緦禰之族其服旁及者昆弟/從子皆期從孫小功族曽孫緦出乎此為絶族族絶)¶
<pb:KR1d0051_WYG_027-13b>¶
　(則無旁及之服矣若在族内為高曽祖禰之親者各/以子之屬孫之屬曽孫之屬𤣥孫之屬而服之也)¶
服問傳曰有從輕而重公子之妻為其皇姑(注皇君也/諸侯妾子)¶
(之妻為其君姑齊衰與/為小君同舅不厭婦也)有從重而輕為妻之父母(注妻/齊衰)¶
(而夫從緦麻不降/一等言非服差)有從無服而有服公子之妻為公子¶
之外兄弟(注謂為公子之外/祖父母從母緦麻)有從有服而無服公子為¶
其妻之父母(注凡公子厭於君降其私親女君之子不/降也  疏此四條明從服輕重之異公子)¶
(之妻為其皇姑公子謂諸侯之妾子也皇姑即公子之/母諸侯在尊厭妾子使為母練冠諸侯没妾子得為母)¶
(大功而妾子妻不辨諸侯存没為夫之母期也其夫練/冠是輕也而妻為期是重故云從輕而重謂之皇姑者)¶
<pb:KR1d0051_WYG_027-14a>¶
(此妾既賤若唯云姑則有適女君之嫌今加皇字自明非/女君而此婦所尊與女君同故云君姑也公子之妻為)¶
(公子之外兄弟者謂公子之外祖父母也公子被厭不/服己母之外家是無服也妻猶從公子而服公子外祖)¶
(父母從母緦麻是從無服而有服也經唯云公子外兄/弟知非公子姑之子者以喪服小記云夫之所為兄弟)¶
(服妻皆降一等夫為姑之子緦麻妻則無服今公子之/妻為之有服故知公子之外祖父母從母也此等皆小)¶
(功之服凡小功者謂為兄弟若同宗/直稱兄弟以外族故稱外兄弟也)¶
　(陸佃曰公子之妻為其皇姑謂之皇姑者死而後稱/姑避小君也先儒謂春秋之義妾母稱夫人若小君)¶
　(在上堂稱妾下堂稱夫人天一而已矣夫妻之天也/雖其父母猶降雖其舅姑猶降即妻齊衰夫亦齊衰)¶
　(是相報也故先王制服為妻之父母其輕重不倫如/此婦之黨為昬兄弟壻之黨為姻兄弟又各謂其外)¶
<pb:KR1d0051_WYG_027-14b>¶
　(家之黨為外兄弟喪服傳曰何如則可謂之兄弟小/功以下為兄弟小功以下親不足言也謂之兄弟可)¶
　(故曰四海之内皆兄弟也公子不/服其母故為其妻之父母無服)¶
　(方慤曰此一節即釋大傳服術/有六之文也故稱傳曰以冠之)¶
　(馬晞孟曰大傳從服有六而此言其四皆禮之可以/變易者則服亦從而隆殺之有從輕而重有從無服)¶
　(而有服者以其人情無所嫌而申之也有從重而輕/有從有服而無服者以其人情有所嫌而屈之也先)¶
　(王制服人情而已矣然而服術之六從服為末而/從服之中有至無服則雖禮之㣲者不可不辨)¶
傳曰罪多而刑五喪多而服五上附下附列也(注列等/比也○)¶
(疏罪之與喪其數雖多其限/同五其等列相似故云列也)¶
<pb:KR1d0051_WYG_027-15a>¶
　(陸佃曰列/若今例矣)¶
　(方慤曰言上下各有所/比附而為之等列也)¶
　(馬晞孟曰法者所以齊天下之過失然民之過失浩/繁而不勝齊也故法不可以不省禮者所以辨天下)¶
　(之親疎然人之親疎輕重之不易辨也故禮不可以/簡是故制為五刑以斷其罪而罪多者有非五刑所)¶
　(屬則隨時而參酌之列為五服以定其喪而喪多而/服五上附下附列也故有從輕從重有服無服之别)¶
　(焉蓋先王之制必以五數舉其大者而畧言之五典/五禮五聲五色五味五行日用不可闕一焉易曰天)¶
　(數五地數五王者/之政天地而已)¶
喪服小記親親以三為五以五為九上殺下殺旁殺而¶
<pb:KR1d0051_WYG_027-15b>¶
親畢矣(注已上親父下親子三也以父親祖以子親孫/五也以祖親高祖以孫親𤣥孫九也殺謂親益)¶
(疏者服之則輕三疏親親以三者以上親父下親子并/己為三故云以  也又以父上親祖以子下親孫曏者)¶
(三今加祖及孫故言五也以五為九者已上祖下孫則/是五也又以曽祖故親髙祖曽孫故親𤣥孫上加曽高)¶
(二祖下加曽𤣥兩孫以四籠五故為九也然己上親父/下親子合應云以一為三而以三為五者父子一體無)¶
(可分之義故祖親之說不須分矣而分祖孫非已一體/故有可分之義而親名著也又以祖親曽祖以孫親曽)¶
(孫應云以五為七而言九者曽祖曽孫為情已逺非己/一體所親故畧其相親之㫖也庾氏云由祖以親曽高)¶
(二祖由孫以親曽𤣥二孫服之所同義由於此也上殺/者據已上服父祖而減殺故服父三年服祖減殺至期)¶
(以次減之應曾祖大功髙祖小功而俱齊衰三月者但/父祖及於己是同體之親故依次減殺曽祖高祖非己)¶
<pb:KR1d0051_WYG_027-16a>¶
(同體其恩已疏故畧從齊衰三月曽高一等所以喪服/注云重其衰麻尊尊也減其日月恩殺也不可以大功)¶
(小功旁親之服加至尊故皆服齊衰也下殺者謂下於/子孫而減殺子服父三年父亦宜報服而父子首足不)¶
(宜等衰故父服子期也若正適傳重便得遂情故喪服/云不敢降是也父服子期孫卑禮不得祖報故為九月)¶
(若傳重者亦服期也為孫旣大功則曽孫宜五月但曽/孫服曽祖止三月故曽祖報亦一時也而曽祖是正尊)¶
(自加齊衰服而曽孫正卑故止服緦麻曽孫旣緦麻三/月𤣥孫理不容異且曽孫非己同體故服不依次減殺)¶
(畧同三月旁殺者世叔之屬是也父是至尊故以三年/若據祖期年則世叔宜九月而世叔是父一體故加至)¶
(期也從世叔旣疏加所不及據期而殺是以五月族世/叔又疏一等故宜緦麻此外無服也此是發父而旁漸)¶
(至輕也又祖是父一體故加至期而祖之兄弟非己一/體故加亦不及據於期之斷殺便止五月族祖又疏一)¶
<pb:KR1d0051_WYG_027-16b>¶
(等故宜緦麻此外無服是發祖而旁漸殺也又曽祖據/期本應五月曽祖之兄弟謂族曽祖既疏一等故宜三)¶
(月也自此以外及高祖之兄弟悉無服矣又至親期斷/兄弟至親一體相為而期同堂兄弟疏於一等故九月)¶
(從祖兄弟又疏一等故小功族之昆弟又殺一等故宜/三月此外無服是發兄弟而旁殺也又父為子期而兄)¶
(弟之子但宜九月而今亦期者父為子本應報以三年/特為首足故降至期而兄弟之子為世叔本應九月但)¶
(言世叔與尊者一體而加至期世叔旁尊不得自比彼/父祖之重無義相降故報兄弟子期且己與兄弟一體)¶
(兄弟之子不宜隔異欲見猶子之義與己子等所以至/期故檀弓云兄弟之子猶子也蓋引而進之是也又同)¶
(堂兄弟之子服從伯叔無加則從伯叔亦正報五月也/族兄弟之子又疏故宜緦爾此發子而旁殺也又孫服)¶
(祖期祖尊故為孫大功兄弟之孫服從祖五月故從祖/報之小功也同堂兄弟之孫旣疏為之理自緦麻其外)¶
<pb:KR1d0051_WYG_027-17a>¶
(無服矣曽祖為曽孫三月為兄弟曽孫以無等降之故/亦為三月始自父母終於族人故云親畢矣且五屬之)¶
(親若同父則期同祖則大功同曽祖則小/功同髙祖則緦麻高祖外無服亦是畢也)¶
　(方慤曰親親之道成於三窮於九夫道生一一生二/二生三三生萬物萬物有生則有成矣人道上由父)¶
　(生下以生子身居其中然後人道成焉此謂成於三/變而為九是所謂九族而人道盡於此矣此之謂窮)¶
　(於九曰上殺者逺近之殺也曰下殺者尊卑之殺也/曰旁殺者親疏之殺也逺近之殺者近者隆而逺者)¶
　(殺故也尊卑之殺者尊者隆而卑者殺故也所謂親/疎者亦若是而已不曰隆而曰殺者親愈上則愈殺)¶
　(於逺親愈下則愈殺於卑故也所謂旁殺者亦若是/而己三殺旣畢則九族之外也絶族無移服故曰而)¶
　(親畢矣曽者増之也高者積而/上之謂也𤣥者久而小之謂也)¶
<pb:KR1d0051_WYG_027-17b>¶
　(馬晞孟曰親親以三為五以五為九而不言七者以/其上而高曽者皆為逺祖也下而曽𤣥者皆為逺孫)¶
　(也凡喪服之道以近為親是故上殺者有緦麻而無/功衰以其相逺也旁殺之親有大功有小功者以其)¶
　(相近也近者至於親親而不尊逺者至於尊尊而不/親唯其親而不尊故九月五月之喪功衰而已唯其)¶
　(尊而不親故雖齊衰/之喪亦有三月者也)¶
　(李格非曰周官小宗伯曰掌三族之别以辨親疏書/曰九族既睦辨因其近故止於三睦舉其逺故至於)¶
　(九蓋六世則親族竭矣自己而上殺至於高祖則五/世自己而下殺至於𤣥孫則五世自己而旁殺至於)¶
　(三從兄弟則五世故曰上殺下殺旁殺而親畢矣夫/服者所以序其親者也禮有經而等義有推而進權)¶
　(有重而輕輕而重孫為祖齊衰而祖為之緦麻兄弟/之子為世叔期從兄弟之子為從世叔小功五月而)¶
<pb:KR1d0051_WYG_027-18a>¶
　(從世叔亦為之五月族兄弟為族世叔緦三月而族/世叔亦為之緦兄弟之孫為從祖五月而從祖亦為)¶
　(之小功從兄弟之孫為曽祖之兄弟三月而曽祖兄/弟亦為之緦兄弟則期從兄弟則大功從祖兄弟則)¶
　(相為緦此經而等也子為父三年而父為之期孫為/祖期而祖為之大功曽孫𤣥孫為曽祖高祖齊衰三)¶
　(月而曽祖高祖亦為之緦此順而殺也為孫期則為/兄弟之子當大功而亦期此推而進也有傳重者則)¶
　(父為祖三年祖為孫期此輕而重也為祖期/為曽祖當大功而乃為之五月此重而輕也)¶
　(陳祥道曰書與詩序皆言九族特周禮小宗伯儀禮/士昬禮記仲尼燕居特言三族者三族父子孫也九)¶
　(族高祖至𤣥孫也三族舉其本九族極其末舉三族/則九族見矣白虎通夏侯歐陽何琦如淳之徒以父)¶
　(族四母族三妻族二為九族其說蓋以詩之葛藟刺/平王不親九族而言謂他人父謂他人母頍弁刺幽)¶
<pb:KR1d0051_WYG_027-18b>¶
　(王不親九族而言豈伊異人兄弟甥舅角弓亦刺不/親九族而言兄弟昬姻無胥逺矣則所謂九族者非)¶
　(特内宗而已是惡知詩人之所主者因内宗而發哉/彼謂父族四者父之姓為一族父女昆弟適人者子)¶
　(為二族己女昆弟適人者子為三族己女適人者子/為四族母族三者母之父母為一族母之昆弟為二)¶
　(族母之女昆弟為三族妻族二者妻之父為一族妻/之母為二族然於母之母則合而為一族妻之父母)¶
　(則離而為二可乎爾雅於内宗皆内族於母妻曰黨/而已又禮小功之末可以嫁娶妻之黨固無妨於嫁)¶
　(娶昬禮不容慮其不虞也然則九族之說當從/孔安國鄭康成為正此經則九族殺之差也)¶
　(陸佃曰族之以喪紀論者孔氏云上至髙祖下及𤣥/孫為九族此斥同姓而兼死言之也族之以親屬論)¶
　(者歐陽氏云父族四母族三妻族二為九族此斥生/而兼異姓言之也以此經考之則孔氏之言為是以)¶
<pb:KR1d0051_WYG_027-19a>¶
　(詩頍弁角弓考之則九族異姓在焉於歐陽氏之言/為當也夫以喪紀言服者推而上之極於高祖引而)¶
　(下之極於𤣥孫者何也蓋曽祖之上其祖謂之高祖/尊者以親屬高逺也曽孫之下其孫謂之𤣥孫卑者)¶
　(於親屬㣲昧也故喪紀於是盡焉以親屬言族者母/族三有母之母姓父族四無父之母姓者蓋屈於父)¶
　(之姓故也此父在為母期之意也然則母之姓於母/之父姓何以無屈曰理有等恩有殺於同姓之族嚴)¶
　(於異姓之族畧仁義之道也母族三有母之女昆弟/適人者而妻族二無妻之昆弟適人者何也蓋女子)¶
　(謂姊妹之夫為私以其非正親故也妻之/姊妹於己則非正親其不在族中也宜矣)¶
親親尊尊長長男女之有别人道之大者也(注言服之/所以隆殺)¶
(兄疏親親謂父母也尊尊謂祖及曽祖高祖也長長謂/  及旁親也不言卑幼舉尊長則卑幼可知也男女之)¶
<pb:KR1d0051_WYG_027-19b>¶
(有别者若為父斬為母齊衰姑姊妹在室期出/嫁大功為夫斬為妻期之屬是男女之有别也)¶
　(吳澄曰此一條舊本與上殺下殺旁殺而親畢之文/不相屬其實當相屬故鄭注以為言服之隆殺蓋以)¶
　(結上親親三五九之意也親親之三五九以一家所/親之親合為一而言也此條之親親在尊尊長長男)¶
　(女有别之先以一家所親之親分為四而言也親親/謂親而非尊非長者大傳謂之下治子孫此章所謂)¶
　(下殺之親正子孫之服與從族旁親之子孫也尊尊/謂親而又尊者大傳謂之上治祖禰此章所謂上殺)¶
　(之親正父祖與從族旁尊之父祖也長長謂親而又/長者言長則兼幼矣大傳謂之旁治昆弟此章所謂)¶
　(旁殺之親正昆弟與從族旁長旁幼之昆弟也男女/之有别謂他姓之女來為本姓婦本姓之女徃為他)¶
　(姓婦者是為内治夫婦之親大傳之服術所謂名服/出入服也獨皇氏不取鄭注謂此是記者言别事不)¶
<pb:KR1d0051_WYG_027-20a>¶
　(論服之隆殺澄初亦頗然其說而以此為泛論親親/者父子之倫尊尊者君臣之倫長長者兄弟之倫男)¶
　(女有别者夫婦之倫該五倫之四故曰人倫之大其/後細味上下文意又觀大傳與此章文意大同小異)¶
　(乃知己說為非而鄭注為審但孔疏所釋親親尊尊/之服未當爾故特據大傳上治下治旁治之說以定)¶
　(尊長之/服焉)¶
從服者所後亡則已(注謂若為君母之/父母昆弟從母也)屬從者所從雖¶
没也服(注謂若自為己之母黨從疏案服術有六其一/是徒從與彼非親屬空  此而服彼徒中有四)¶
(一是妾為女君之黨二是子從母服於母之君母三是/妾子為君母之黨四是臣從君而服君之黨就此四徒)¶
(之中而一徒所從雖亡則猶服如女君雖没妾猶服女/君之黨其餘三徒則所從亡而己謂君母死則妾子不)¶
<pb:KR1d0051_WYG_027-20b>¶
(復服君母之黨及母亡則子不復服母之君母又君亡/則臣不復服君黨親也其中又有妾攝女君為女君黨)¶
(各有義故也今云所從亡則己己止也止謂徒從亡則/止而不服也屬者骨血連續以為親也亦有三一是子)¶
(從母服母之黨二是妾從夫服夫之黨三是夫從妻服/妻之黨此三從雖没猶從之服其親也注特云謂若自)¶
(為己之母黨者/亦舉一隅也)¶
曲禮夫禮者所以定親疏決嫌疑别同異明是非也(疏/定)¶
(親疏者五服之内大功已上服麤者為親小功已下服/精者為疏故周禮小史掌定繋世辨昭穆也決嫌者若)¶
(妾為女君期女君為妾若服之則太重降之則有舅姑/為婦之嫌故全不服是決嫌疑者孔子之喪門人疑所)¶
(服子貢曰昔者夫子喪顔回若喪子而無服喪子路亦/然請喪夫子若喪父而無服是決疑也别同異者賀瑒)¶
<pb:KR1d0051_WYG_027-21a>¶
(云本同今異姑姊妹是也本異今同世母叔母及子婦/是也明是非者得禮為是失禮為非若主人未斂子游)¶
(裼裘而弔得禮是也曽子襲裘而弔失禮非也但嫌疑/同異是非之屬在禮甚衆各舉一事為證而皇氏具引)¶
(今亦/畧之)¶
　(吕大臨曰伯母叔母疏衰踊不絶地姑姊妹之大功/踊絶於地為祖父母齊衰期為曽祖父母齊衰三月)¶
　(此所以定親疏也嫂叔不通問嫂叔無服君沐梁大/夫沐稷士沐梁燕不以公卿為賔以大夫為賔此所)¶
　(以決嫌疑也己之子與兄弟之子異矣引而進之同/服齊衰期天子至於庶人貴賤異矣而父母之喪衰)¶
　(疏之服飦粥之食無貴賤一也大夫為世父母叔父/母衆子昆弟昆弟之子降服大功尊同則不降此所)¶
　(以别同/異也)¶
<pb:KR1d0051_WYG_027-21b>¶
　(馬晞孟曰喪期有逺近之數宗廟有遷毁之制恩之/隆者服之三年而不為厚族之逺者殺於袒免而不)¶
　(為薄定/親疏也)¶
文王世子喪紀以服之輕重為序不奪人親也(注紀猶/事也)¶
(疏不計爵之尊卑以服之本輕者為/下本重者為上是不奪人本親之恩)¶
三年問三年之喪二十五月而畢¶
間傳期而小祥又期而大祥中月而禫¶
雜記期之喪十一月而練十三月而祥十五月而禫¶
喪服小記再期之喪三年也期之喪二年也九月七月¶
<pb:KR1d0051_WYG_027-22a>¶
之喪三時也五月之喪二時也三月之喪一時也(注言/喪之)¶
(節應歳時/之氣也)¶
　(吳澄曰再期一期九月七月五月三月者喪節之隆/殺也三年二年三時二時一時者氣運之久近也隆)¶
　(殺在人者也久近在天者也故祭以存親者亦以盡/乎人之禮除喪以順變者亦以存乎天之道人禮之)¶
　(當盡者可有窮已天道/之當從者不得不然也)¶
　(徐師曽曰九月七月大功也儀禮大功章有中殤七/月之文以實歴之月言之則再期期九月七月五月)¶
　(三月以歳時之氣言之則三年二年三時二時一時/也期以上以年計功緦以時計服之隆殺有此五等)¶
　(凡取義於人/情天道而已)¶
<pb:KR1d0051_WYG_027-22b>¶
中庸期之喪達乎大夫三年之喪達乎天子父母之喪¶
無貴賤一也(注見第二十四/巻王侯降服篇)¶
　(朱子集注喪服自期以下諸侯絶大夫降/而父母之喪上下同之推己以及人也)¶
孟子不能三年之喪而緦小功之察放飯流歠而問無¶
齒決是之謂不知務¶
孝經援神契喪不過三年以期増倍五五二十五月義¶
斷仁示民有終縁喪絶情¶
　說苑古者有親喪者不呼其門有齊衰大功五月不¶
<pb:KR1d0051_WYG_027-23a>¶
　服力役之征有小功之喪者未葬不服力役之征¶
　白虎通徳論三年之喪何二十五月以為古民質痛¶
　於死者不封不樹喪期無數亡之則除後代聖人因¶
　天地萬物有終始而為之制以期斷之父至尊母至¶
　親故為加隆以盡孝子恩愛至深加之則倍故再期¶
　二十五月也禮有取於三故謂之三年縁其漸三年¶
　之氣也故春秋傳曰三年之喪其實二十五月也三¶
　年之喪不以閏月數何以其言期也期者復其時也¶
<pb:KR1d0051_WYG_027-23b>¶
　大功已下月數故以閏月除　喪者何謂也喪者亡¶
　人死謂之喪言其亡不可復得見也不直言喪何為¶
　孝子心不忍言尚書曰武王旣喪喪終曰死為適室¶
　知據死者稱喪也生者哀痛之亦稱喪禮曰喪服斬¶
　衰易曰不封不樹喪期無數孝經曰孝子之喪親也¶
　是施生者也天子下至庶人俱言喪何欲言身體髪¶
　膚俱受之父母其痛一也¶
晉書禮志晉國建文帝命荀顗因魏代前事撰為新禮¶
<pb:KR1d0051_WYG_027-24a>¶
參考今古更其節文羊祜任愷庾峻應貞並共刊定成¶
百六十五篇奏之太康初尚書僕射朱整奏付尚書郎¶
摯虞討論之虞表所宜損増曰臣典校故太尉顗所撰¶
五禮臣以為夫革命以垂統帝王之美事也隆禮以率¶
教邦國之大務也是以臣前表禮事稽留求速訖施行¶
又以喪服最多疑闕宜見補定又以今禮篇卷煩重宜¶
隨類通合事久不出懼見寢嘿蓋冠㛰祭㑹諸吉禮其¶
制少變至於喪服世之要用而特易失㫖故子張疑高¶
<pb:KR1d0051_WYG_027-24b>¶
宗諒隂三年子思不聽其子服出母子游謂異父昆弟¶
大功而子夏謂之齊衰及孔子没而門人疑於所服此¶
等皆明逹習禮仰讀周典俯師仲尼漸漬聖訓講肄積¶
年及遇喪事猶尚若此明喪禮易惑不可不詳也況自¶
此以來篇章焚散去聖彌逺喪制詭謬固其宜矣是以¶
喪服一卷卷不盈握而爭說紛然三年之喪鄭云二十¶
七月王云二十五月改葬之服鄭云服緦三月王云𦵏¶
訖而除繼母出嫁鄭云皆服王云從乎繼寄育乃為之¶
<pb:KR1d0051_WYG_027-25a>¶
服無服之殤鄭云子生一月哭之一日王云以哭之日¶
易服之月如此者甚衆喪服本文省畧必待注解事義¶
廼彰其傳說差詳世稱子夏所作鄭王祖經宗傳而各¶
有異同天下並疑莫知所定而顗直書古經文而已盡¶
除子夏傳及先儒注說其事不可得行及其行事故當¶
還頒異說一彼一此非所以定制也臣以為今宜參采¶
禮記畧取傳說補其未備一其殊義可依準王景侯所¶
撰喪服變除使類統明正以斷疑爭然後制無二門咸¶
<pb:KR1d0051_WYG_027-25b>¶
同所由詔可其議¶
五代史馬縞傳縞言衰麻喪紀所以别親疏辨嫌疑禮¶
叔嫂無服推而逺之也唐太宗時有司議為兄之妻小¶
功五月今有司給假為大功九月非是太常博士段顒¶
議嫂服給假以大功者令文也令與禮異者非一而喪¶
服之不同者五禮姨舅皆服小功令皆大功妻父母壻¶
外甥皆服緦令皆小功禮令之不同如此右贊善大夫¶
趙咸乂議喪與其易也寧戚儀禮五服或以名加或因¶
<pb:KR1d0051_WYG_027-26a>¶
尊制推恩引義各有所當據禮為兄之子妻服大功令¶
為兄之子母服小功是輕重失其倫也以名則兄子之¶
妻疏因尊則嫂非卑嫂服大功其來已久令國之典不¶
可滅也左僕射劉昫等議令於喪服無正文而嫂服給¶
大功假乃假寧附令而敕無年月請凡喪服皆以開元¶
禮為定下太常具五服制度附於令令有五服自縞始¶
也¶
　¶
<pb:KR1d0051_WYG_027-26b>¶
　¶
　¶
　¶
　¶
　¶
　¶
　¶
　讀禮通考卷二十七¶

