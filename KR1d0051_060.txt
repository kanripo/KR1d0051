# -*- mode: mandoku-view -*-
#+TITLE: 讀禮通考
#+DATE: 2015-09-23 09:38:00
#+PROPERTY: JUAN 60
<pb:KR1d0051_WYG_060-1a>¶
欽定四庫全書¶
　讀禮通考卷六十　　　刑部尚書徐乾學撰¶
　　喪儀節二十三¶
　　　含禮¶
雜記諸侯使人弔其次含襚賵臨皆同日而畢事者也¶
其次如此也(注言五者相次同時人疏諸侯使人弔鄰/國先行弔禮宣君命  以飲食為急故含)¶
(次之食後須衣故襚次之有衣即須車馬故賵次之君/事既畢則臣私行已禮故臨在後事雖多而同一日畢)¶
(也/)¶
<pb:KR1d0051_WYG_060-1b>¶
含者執璧将命曰寡君使某含相者入告出曰孤某須¶
矣含者入升堂致命子拜稽顙含者坐委于殯東南有¶
葦席既葬蒲席降出反位宰夫朝服即喪屨升自西階¶
西面坐取璧降自西階以東(疏此明含之所用含者坐/委所含之璧於殯之東南)¶
(席上未葬之前有葦席承之既葬以後則以蒲席承之/宰夫朝服即喪屨者宰謂上卿也言夫衍字朝服者吉)¶
(服也必用吉服者以鄰國執玉而來執玉不麻故著朝/服且不敢純凶待鄰國也以在喪不可純吉故即喪屨)¶
(也此遭喪已乆故嗣子親受禮宰著朝服若新始遭喪/則主人不親受使大夫受於殯宫此弔者既為上客又)¶
(賵者是丄介則此含者襚者當是副介/末介但含襚於死者為切故在先陳之)¶
<pb:KR1d0051_WYG_060-2a>¶
檀弓邾婁考公之喪徐君使容居來弔含曰寡君使容¶
居坐含進侯玉其使容居以含有司曰諸侯之來辱敝¶
邑者易則易于則于易于雜者未之有也容居對曰容¶
居聞之事君不敢忘其君亦不敢遺其祖昔我先君駒¶
王西討濟於河無所不用斯言也容居魯人也不敢忘¶
其祖(注考公隠公益之曽孫考或為定容居欲親含非/也含不使賤者君行則親含大夫歸含耳言侯玉)¶
(者時徐僭稱王自比天子使大夫敵諸侯有司拒之易/謂臣禮于謂君禮雜者容居以臣欲行君禮也駒王徐)¶
(先君僭號容居其子孫也濟渡也西討渡河廣大其國/魯魯鈍也言魯鈍者自明不妄  疏容居致其君命云)¶
<pb:KR1d0051_WYG_060-2b>¶
(寡君使容居親坐行含進侯玉於邾君此是使致辭也/其使容居以含者此是記人録語云其使容居奉玉以)¶
(行含禮鄭知君行則親含者曹桓公卒于㑹諸侯請含/是也大夫歸含者雜記云諸侯之喪君使人弔含贈襚)¶
(是也凡行含禮未斂之前以玉實口士則主人親含大/夫以上則使人含若既斂已後至殯葬其有含者親自)¶
(致璧於柩及殯上者謂之親含若但致命以璧授主人/主人受之謂之不親含徐自比於天子以邾君為己之)¶
(諸侯言進侯氏以王故云進侯玉邾之有司乃拒之易/謂簡易為臣禮于謂廣大為君禮容居聞舊日之言臣)¶
(之事君奉命出使不敢忘其君之言子孫事祖亦不敢/違我從先君駒王以來於諸侯無不稱王我若是曉利)¶
(之人或妄稱先祖之善自言魯鈍樸/實不解虚詐唯知不敢忘其祖也)¶
諸侯伐秦曹桓公卒于㑹諸侯請含使之襲(注曹伯廬/諡宣言桓)¶
<pb:KR1d0051_WYG_060-3a>¶
(聲之誤也請含以朋友有相啖食/之道使之襲非也襲賤者之事)¶
春秋文公五年春王正月王使榮叔歸含且賵¶
公羊傳含者何口實也其言歸含且賵何兼之兼之非¶
禮也(注含孝子所以實親口也縁生以事死不忍虚其/口天子以珠諸侯以玉大夫以碧士以貝春秋之)¶
(制也文家加/飯以稻米)¶
穀梁傳含一事也賵一事也兼歸之非正也其曰且志¶
兼也其不言來不周事之用也賵以蚤而含已晚(注禮/含賵)¶
(襚各異人乘馬所以助葬成/風未葬故言蚤已殯故言晚)¶
<pb:KR1d0051_WYG_060-3b>¶
　　　賵禮¶
文王世子族之相為也賵賻承含皆有正焉(注承讀為/贈聲之誤)¶
(也正正禮也含疏隨其親疏各有正禮賵/車馬賻財帛  珠玉襚衣服總謂之贈)¶
敬弔臨賻賵睦友之道也(疏君敬重弔臨賵賻不使闕/失是君親睦和友之道也)¶
雜記上介賵執圭将命曰寡君使某賵相者入告反命¶
曰孤某須矣陳乘黄大路於中庭北輈執圭将命客使¶
自下由路西子拜稽顙坐委于殯東南隅宰舉以東(注/輈)¶
(轅也自率也下謂焉也馬在路之下覲禮曰路下四亞/之客給使者入設乗黄於大路之西客入則致命矣使)¶
<pb:KR1d0051_WYG_060-4a>¶
(或為史之疏此一節明賵禮乘黄謂馬也大路謂車也/陳四黄  馬於大路之西於殯宫中庭北輈者大路輈)¶
(轅北嚮也客使謂使客之從者為客所使故曰客使自/下由路西者由在也陳路北轅既竟賵客執圭升堂致)¶
(命而客之從者牽馬設在車之西大路亦使設之也引/覲禮證馬為下也四亞之謂馬四疋亞次路車也賵既)¶
(夕有奠主於親者故既夕禮兄弟/賵奠此諸侯相與既疏故無奠)¶
　　(方慤曰乗馬曰賵此言賵/禮故陳乗黄大路於中庭)¶
　　(陸佃曰犬馬不上於堂故執圭将命小行人圭以馬/喪事君言相大夫士言擯亦言之法正言大路舉重)¶
　　(以該之盖二王之後歟所謂乗黄亦如此客使牽馬/者也自下自路下西之前聘禮所謂牽馬者自前西)¶
　　(乃出是也商拜而後稽顙周稽顙而後拜今拜稽顙/拜其臣故也即拜其君宜稽顙而後拜稽首首至地)¶
<pb:KR1d0051_WYG_060-4b>¶
　(而遲也頓首首至地而頓也空首首不至地凡此三/拜以兩手承之所謂拜手稽首是也若今吉拜也吉)¶
　(拜拜而後稽顙凶拜稽顙而後拜振動若今叩頭矣/春秋傳曰再拜稽顙肅拜若今婦人拜是歟春秋傳)¶
　(曰敢肅使者嫌於不敬故謂之肅竒拜一拜也孔子/拜為火來者士一大夫再士貶於大夫一拜則凡再)¶
　(拜襃矣襃讀如字言坐委/于殯東不言圭尊圭也)¶
少儀賵馬入廟門賻馬與其幣大白兵車不入廟門(注/賵)¶
(馬入廟門以其主於死者賻馬以下不入廟門以其主/於生人也兵車革路也雖為死者來陳之於外  疏此)¶
(論賻賵之異以馬送死曰賵賵副亡者之意既送亡者/遂入廟門以馬助生人營喪曰賻馬幣謂以財貨賻助)¶
(主人喪用並助主人之物故不将入廟大白兵車革路之旗/並為送喪之從車本是田戰之具故不入廟門然所以)¶
<pb:KR1d0051_WYG_060-5a>¶
(得有大白兵車來助主人者此謂諸侯有喪鄰國之君/以此賻之或家國自有也  庾蔚之曰禮既祖訖而後)¶
(賵馬入設於廟庭而入門者欲以/供駕魂車也故鄭云主於死者)¶
檀弓讀賵曽子曰非古也是再告也(注祖而讀賵賔致/命将行主人史又)¶
(讀賵所以存録/之曽子言非禮)¶
　(方慤曰古者奠之而不讀周則既/奠而又讀焉故曽子以為再告也)¶
春秋隐公元年秋七月天王使宰咺來歸惠公仲子之¶
賵¶
左傳天王使宰咺來歸惠公仲子之賵緩且子氏未薨¶
<pb:KR1d0051_WYG_060-5b>¶
故名(注惠公葬在春秋前故曰緩也子氏仲子也薨在/二年  疏緩賵惠公生賵仲子事由於王非咺之)¶
(過所以貶咺者天王至尊不/可貶責貶王之使足見王非)天子七月而葬同軌畢至¶
(注言同軌以/别四夷之國)諸侯五月同盟至(注同在方/嶽之盟)大夫三月同¶
位至(注古者行/役不踰時)士踰月外姻至(注踰月度月也姻猶親/也此言赴弔各以逺近)¶
(為差因/為葬節)贈死不及尸(注尸未葬之通稱葬疏惠公既葬/乃來故云不及尸  則尸不復見)¶
(未葬猶及見之/故以葬為限也)弔生不及哀(疏哀謂卒哭以前今惠/公已葬故云不及哀)豫¶
凶事非禮也(注仲子在而來/贈故曰豫凶事)¶
公羊傳惠公者何隐之考也(注生穪父死稱/考入廟稱禰)仲子者何¶
<pb:KR1d0051_WYG_060-6a>¶
桓之母也(注以無諡也仲字子姓婦人以姓配字不/忘本也因示不適同姓生稱母死稱妣)何¶
以不稱夫人(注此難生時之稱也據秦人來歸僖公成/風之襚成風稱諡今仲子無諡知生時不)¶
(稱夫人舉疏文九年僖公成風之襚傳稱夫人今/仲子不  諡不與成風同明生時不得稱夫人)桓未¶
君也賵者何喪事有賵賵者盖以馬以乗馬束帛(注周/制也)¶
(以馬者謂士不備四也禮既夕曰公賵𤣥纁束帛兩馬/是也乘馬者則大夫以上備四也束帛謂𤣥三法天纁)¶
(二法地因取/足以共事)車馬曰賵貨財曰賻衣被曰襚桓未君則¶
諸侯曷為來賵之隐為桓立故以桓母之喪告於諸侯¶
然則何言爾成公意也其言來何不及事也(注時以葬/事畢無所)¶
<pb:KR1d0051_WYG_060-6b>¶
(復施故云/不及事)其言惠公仲子何兼之兼之非禮也何以不¶
言及仲子仲子㣲也(注比夫人微故/不得並及公也)¶
穀梁傳母以子氏仲子者何惠公之母孝公之妾也禮¶
賵人之母則可賵人之妾則不可君子以其可辭受之¶
其志不及事也賵者何也乗馬曰賵衣衾曰襚貝玉曰¶
含錢財曰賻¶
　(萬斯同曰左氏言仲子未薨故名天下豈有其人尚/在而先來賵者乎此必無之事平王雖庸主宰咺雖)¶
　(具臣吾知其萬萬不為也左氏之言真凟禮不經之/甚不如穀梁以仲子為孝公妾者近是盖文九年書)¶
<pb:KR1d0051_WYG_060-7a>¶
　(僖公成風正與此一例也若公羊言兼之非禮亦不/可信人死自有先後豈可賻兩人而並時行禮乎此)¶
　(賵在七月則仲子之卒必在是年之春孔子因位微/不書而三傳乃各持一說誠不如斷以僖公成風之)¶
　(例為畫一/而可徴也)¶
　劉向說苑贈賵及事之謂時時禮之大者也春秋曰¶
　天王使宰咺來歸惠公仲子之賵賵者何喪事有賵¶
　者盖以乘馬束帛輿馬曰賵貨財曰賻衣衾曰襚口¶
　實曰含玩好曰贈知生者賻賵知死者贈襚贈襚所¶
　以送死也賻賵所以佐生也輿馬束帛貨財衣被玩¶
<pb:KR1d0051_WYG_060-7b>¶
　好其數奈何曰天子乘馬六匹諸侯四匹大夫三匹¶
　元士二匹下士一匹天子束帛五匹𤣥三纁二各五¶
　十尺諸侯𤣥三纁二各三十尺大夫𤣥一纁二各三¶
　十尺元士𤣥一纁一各二丈下士綵縵各一匹庶人¶
　布帛各一匹天子之賵乘馬六匹乘車諸侯四匹乘¶
　輿大夫曰參輿元士下士不用輿天子文繡衣各一¶
　襲到地諸侯覆跗大夫到踝士到髀天子含實以珠¶
　諸侯以玉大夫以璣士以貝庶人以榖實位尊德厚¶
<pb:KR1d0051_WYG_060-8a>¶
　及親者賻賵含襚厚貧富亦有差二三四五之數取之天¶
　地而制竒偶度人情而出節文謂之有因禮之大宗也¶
　白虎通徳論臣死亦赴告於君乎此君哀痛於臣子也欲¶
　聞之加賻賵之禮諸侯夫人薨告天子者不敢自廢政事¶
　天子亦欲知之當有禮也春秋曰天子使宰咺來歸恵公¶
　仲子之賵譏不及事仲子者魯君之貴妾也而况於夫人¶
　乎　贈賵者何謂也贈者助也所以相佐給不足也故弔¶
　辭曰知生則賻貨財曰賻車馬曰賵¶
<pb:KR1d0051_WYG_060-8b>¶
　　　襚禮¶
少儀臣致襚於君則曰致廢衣於賈人敵者曰襚親者兄弟不以¶
襚進(注言廢衣不必以其斂也賈人知物善惡也不以襚進不執/將命也以即陳而已  疏此明送凶襚者以衣送死人之稱)¶
(禮以衣送敵者死曰襚襚者遂彼生時之意也若臣以衣送君死/不得曰襚但云致廢衣言不敢必充君斂但充廢致不用之列也)¶
(賈人者識物價貴賤主君衣物者也不敢云與君故云賈人也然/喪大記云君無襚注云無襚者不陳不以斂鄭注周禮云物謂文)¶
(織畫繡之物送敵者無謙故云襚也親者相襚但直將進即陳之/不須執以將命若非親則擯者傳辭將進以為禮節進謂執之將)¶
(命也案士喪禮大功以上同體之親襚不將/命即陳於房中小功以下及同姓等皆將命)¶
雜記諸侯相襚以後路與冕服先路與襃衣不以襚(注不以己之/正者施於人)¶
<pb:KR1d0051_WYG_060-9a>¶
(以彼不以為正也後路貳車貳車行在後也冕疏襚謂以物/送死用後路謂上路之後次路也冕服謂上  之後次冕也)¶
(先路襃衣是己車服之上不可以/施人以彼不以為正服所用也)¶
　(陸佃曰車馬曰賵衣服/曰襚襚而以路非正也)¶
襚者曰寡君使某襚相者入告出曰孤某須矣襚者執冕服¶
左執領右執要入升堂致命曰寡君使某襚子拜稽顙委衣¶
于殯東(注亦於席上所委/壁之北順其上下)襚者降受爵弁服於門内霤將命¶
子拜稽顙如初受皮弁服於中庭自西階受朝服自堂受𤣥¶
端將命子拜稽顙皆如初襚者降出反位(注授襚者以/服者賈人)宰夫¶
<pb:KR1d0051_WYG_060-9b>¶
五人舉以東降自西階其舉亦西面(注亦西面者亦襚者委/衣時  疏案聘禮有賈)¶
(人故知授襚者之服是賈人也上云委衣于殯東又云受爵/弁皮弁𤣥端皆云如初是皆在殯東西面而嚮殯也其服重)¶
(者使執而入爵弁受於内霤皮弁受於中庭朝服受於西/階𤣥端受於堂既受處不同則陳於壁北亦重者在南)¶
　(陸佃曰所受服轉卑故其所授轉髙也爵弁皮弁不言委/朝服𤣥端不言委受可言也委不可言也凡端不言服愧)¶
　(於言服據爵弁服纁裳皮弁素積𤣥端𤣥裳爵弁服尊矣/受於門内霤皮弁次之受於中庭朝服又次之自西階受)¶
　(朝服𤣥端卑矣自堂上受𤣥端不言/受朝服於西階受𤣥端於堂亦以此)¶
喪大記君無襚(注君無襚者不陳不以斂也致疏君無襚者國/君陳衣乃斂悉用己衣臣有  襚不得陳用也)¶
　(胡銓曰謂君不以衣襚大夫士也此謂/小斂若大斂則君有襚士喪禮具之)¶
<pb:KR1d0051_WYG_060-10a>¶
檀弓衛有太史曰柳荘寝疾公曰若疾革雖當祭必告¶
公再拜稽首請於尸曰有臣栁荘也者非寡人之臣社¶
稷之臣也聞之死請往不釋服而往遂以襚之與之邑¶
裘氏與縣潘氏書而納諸棺曰世世萬子孫毋變也(注/脫)¶
(祭服以襚臣親賢也凡襚以斂故疏案士喪禮君使人/襚不云祭服襚臣今以祭服襚  鄭云親賢也得以祭)¶
(服襚者諸侯𤣥冕祭廟大夫自𤣥冕以下以其俱是𤣥/冕故得襚也又士喪禮君襚衣不用襲為近尸事䙝大)¶
(斂得用君襚鄭云凡襚以斂者/謂庶襚以小斂君襚以大斂也)¶
春秋文公九年冬秦人來歸僖公成風之襚¶
<pb:KR1d0051_WYG_060-10b>¶
左傳秦人來歸僖公成風之襚禮也諸侯相弔賀也雖¶
不當事茍有禮焉書也以無忘舊好(疏僖公成風服除/久矣今始來弔贈)¶
(當以變禮待之檀弓衞将軍文子之喪既除服而後越/人來弔是古有以服終來弔者也何休膏肓云禮生於)¶
(敬一使兼二喪又於禮既緩而左氏以之為禮非也鄭/箴云若以為緩案禮衛将軍文子之喪既除喪而越人)¶
(來弔子游何得善之是鄭不非其緩也若譏一使兼二/禮雜記諸侯弔禮有含襚賵臨何以一使兼行知休言)¶
(非/也)¶
公羊傳其言僖公成風何兼之兼之非禮也曷為不言¶
及成風成風尊也¶
<pb:KR1d0051_WYG_060-11a>¶
左傳襄公二十九年春王正月公在楚楚人使公親襚¶
公患之穆叔曰祓殯而襚則布幣也(注先使巫祓殯之/凶邪而行襚禮與)¶
(朝而布幣無異衣疏祓殯是君臨臣喪之禮祓除既了/而行襚禮布陳  物有何可患楚以親襚屈魯魯以祓)¶
(殯自/尊也)乃使巫以桃茢先祓殯楚人弗禁既而悔之(注禮/君臨)¶
(臣喪乃祓殯/故楚悔之)¶
三十年秋七月鄭伯有死於羊肆子産襚之枕之股而¶
哭之¶
昭公九年王有姻喪晉使趙成如周弔且致襚¶
<pb:KR1d0051_WYG_060-11b>¶
定公九年秋齊侯伐晉夷儀敝無存之父将室之辭以¶
與其弟曰此役也不死反必娶於髙國先登求自門出¶
死於霤下齊侯謂夷儀人曰得敝無存者以五家免乃¶
得其尸公三襚之與之犀軒與直盖(注犀軒卿車/直盖髙盖)而先¶
歸之坐引者以師哭之(注停喪車以盡哀也君方為/位而哭故挽喪者不敢立)親¶
推之三(注齊侯自推/喪車輪三轉)¶
　白虎通德論贈襚何謂也贈之為言稱也玩好曰贈¶
　襚之為言遺也衣被曰襚知死者則贈襚所以助生¶
<pb:KR1d0051_WYG_060-12a>¶
　送死追恩重終副至意也¶
　　　賻禮¶
少儀臣為君喪納貨貝於君則曰納甸於有司(注甸謂/田野之)¶
(物獻疏臣為君喪進物為獻言入此物是田野之所出/合  之於君有司也必云田所出者臣皆受君地明地)¶
(物本由/君出也)賻者既致命坐委之擯者舉之主人無親受也¶
(注喪者非尸柩之事則不親也舉之舉以東者疏此明/賻者授物及主人受之之禮坐猶跪也謂賻  既致命)¶
(跪而委物於地主人擯者舉而取之吉時若人饋物主/人自拜受之有喪主於哀戚不得拜受使擯者受舉之)¶
(而已鄭知舉以東者雜記云含者入升堂致命坐委於/殯東南宰夫坐取璧降自西階以東後襚者賻者並然)¶
<pb:KR1d0051_WYG_060-12b>¶
(若賻生人則致命擯者不告殯不升堂然/車馬不舉以東而舉以東者謂幣之屬也)¶
表記是故君子於有喪者之側不能賻焉則不問其所¶
費(疏此有言無實戒/其不得虚言也)¶
檀弓伯髙之喪(注伯髙死時在/衞未聞何國人)孔氏之使者未至(注謂/賻賵)¶
(者/)冉子攝束帛乘馬而将之(注攝猶/貸也)孔子曰異哉徒使¶
我不誠於伯髙¶
　(陳澔曰十箇為束每束五兩盖以四十尺帛從兩頭/各卷至中則每巻二丈為一箇束帛是十箇二丈今)¶
　(之五匹也乘馬四馬伯髙不知何人意必與孔子厚/者冉子知以財而行禮不知聖人之心則於其誠不)¶
<pb:KR1d0051_WYG_060-13a>¶
　(於其物也雖若自責之/言而實則深責冉子矣)¶
　(呉澄曰帛五匹為束馬四匹為乘以冉氏之物而假/作孔氏之名以與人是虚偽不實也故曰不誠於伯)¶
　(髙/)¶
孔子之衞遇舊館人之喪入而哭之哀出使子貢說驂¶
而賻之(注騑馬/曰驂)子貢曰於門人之喪未有所說驂說驂¶
於舊館無乃已重乎夫子曰予鄉者入而哭之遇於一¶
哀而出涕(注遇見也舊館人恩雖輕我入哭見主人為/我盡一哀是以厚恩待我我為出涕恩重宜)¶
(有施/惠)予惡夫涕之無從也小子行之(注客行無他物可/以易之者使遂以)¶
<pb:KR1d0051_WYG_060-13b>¶
(往得疏顔回之喪子哭之慟慟比出涕為甚舊館之恩/不  比顔回之極而說驂於舊館惜車於顔回者舊館)¶
(情疏厚恩待我須有賵賻故說驂賻之顔回則師徒之/恩親乃是常事且顔回之死必當以物與之顔路無厭)¶
(更請賣車為椁以其不/知止足故夫子抑之)¶
　(陳澔曰駕車者巾兩馬謂服馬兩旁各一馬謂驂馬/過一哀而出涕情亦厚矣情厚者禮不可薄故解說)¶
　(驂馬以為之賻凡以稱情而已客行無他財貨故也/從自也今若不賻則是於死者無故舊之情而此涕)¶
　(為無自而出矣惡其如/此所以必當行賻禮)¶
孟獻子之喪司徒旅歸四布夫子曰可也(注獻子魯大/夫仲孫蔑旅)¶
(下士也司徒使下士歸四方之賻布時人皆貪夫子善/其能廉  疏此論因喪不貪利之事四方賻泉布本助)¶
<pb:KR1d0051_WYG_060-14a>¶
(喪用今既有餘故歸還之司徒家臣司徒也左傳/云叔孫氏之司馬鬷戾是家臣亦有司徒司馬也)¶
　(陳祥道曰知死者贈知生者賻贈賻之餘君子不可/利於己亦不可歸於人利於己則啓天下家喪之心)¶
　(歸於人則絶天下䘏喪之禮與其利於己寧歸於人/與其歸於人寧班諸兄弟之貧者孟獻子之喪司徒)¶
　(旅歸四布孔子可之以其賢乎利於/己者而已不若班諸貧者為盡善也)¶
　(馬晞孟曰司徒歸四布盖以為愈夫/家於喪者可也以為善於禮則末矣)¶
子栁之母死既葬子碩欲以賻布之餘具祭器子栁曰¶
不可吾聞之也君子不家於喪請班諸兄弟之貧者(注/賻)¶
(布謂古者以錢為泉布所以通布貨財不家喪者惡因/死者以為利也班諸貧者以分死者所矜也禄多則與)¶
<pb:KR1d0051_WYG_060-14b>¶
(鄰里郷黨流疏古謂錢為泉/布者言其  通有如水泉)¶
　(方慤曰無田禄者不設祭器豈宜以賻布之/餘具之乎此子栁所以不從子碩之請也)¶
春秋隐公三年秋武氏子來求賻¶
公羊傳武氏子者何天子之大夫也其稱武氏子何譏¶
何譏爾父卒子未命也何以不稱使當喪未君也(注當/喪謂)¶
(天子也未君者未三年/也未可居君位稱使也)武氏子來求賻何以書譏何譏¶
爾喪事無求求賻非禮也盖通於下(注云爾者嫌天子/財多不當求下財)¶
(少可求故明/皆不當求之)¶
<pb:KR1d0051_WYG_060-15a>¶
穀梁傳武氏子者何也天子之大夫也天子之大夫其¶
稱武氏子何也未畢喪孤未爵(注平王之/喪在殯)未爵使之非¶
正也其不言使何也無君也(注桓王在喪未/即位故曰無君)歸死者曰¶
賵歸生者曰賻曰歸之者正也求之者非正也(注喪事/無求而)¶
(有賵/賻)周雖不求魯不可以不歸魯雖不歸周不可以求¶
之求之為言得不得未可知之辭也交譏之¶
漢制漢諸侯王薨天子遣使者素服往弔皇子始封者¶
薨賻錢三千萬布三萬匹嗣王薨賻錢千萬布萬匹¶
<pb:KR1d0051_WYG_060-15b>¶
漢書原渉父哀帝時為南陽太守時天下殷富大郡二¶
千石死官賦斂賻葬皆千萬以上妻子受之以定産業¶
及渉父死乃讓還南陽賻送行喪廬塜三年由是顯名¶
京師¶
何並徙潁川太守疾病召丞掾作先令書告子恢吾生¶
素餐日久雖得法賻勿受¶
後漢書羊續為南陽太守徴為太常未及行㑹病卒遺¶
言薄斂不受賜遺舊典二千石卒官賻賵百萬府丞焦¶
<pb:KR1d0051_WYG_060-16a>¶
儉尊續先意一無所受詔書襃勅太山太守以府賻錢¶
賜續家¶
魯恭父期為武陵太守卒官恭年十二晝夜號踊郡中¶
賻一無所受¶
王丹好周給有喪者則賻給親自營䕶遭喪者輙待丹¶
為辦河南守陳遵闗西之大俠也其友人喪親遵為䕶¶
喪事賻助甚豐丹乃懐縑一匹陳於主人前曰如丹此¶
縑出自機杼遵聞而有慙色¶
<pb:KR1d0051_WYG_060-16b>¶
管寧喪父中表愍其孤貧咸共贈賻悉辭不受稱財以¶
送終¶
歐陽地餘貴幸至少府戒子曰我死官屬送汝財勿受¶
也子如父命天子嘉之賜錢百萬¶
司空楊賜薨贈以東園梓器襚服賜錢三百萬布五百¶
匹¶
　世說王戎父渾官至梁州刺史渾所歷州郡義故懐¶
　其德惠相率致賻數百萬戎悉不受¶
<pb:KR1d0051_WYG_060-17a>¶
南齊書張稷所生母劉先假葬琅邪黄山建武中改申¶
葬禮賻助委積於時雖不拒絶事畢隨以還之¶
江斆傳斆卒遺令不受賻贈詔賻錢三萬布百匹子蒨¶
啓遵斆令不受詔嘉美之從其所請¶
張融傳竺超民孫微冬月遭母喪居貧融往弔之悉脫¶
衣以為賻披牛被而反¶
唐書竇建德父卒里中送葬千餘人所賻皆讓不受¶
房𤣥齡薨帝給以絹布二千段粟三千斛¶
<pb:KR1d0051_WYG_060-17b>¶
李勣卒帝曰勣奉上忠事親孝歷三朝未嘗有過性亷¶
謹不立産業今亡當無贏貲有司其厚贈恤之¶
孔巢父卒賜其家粟帛存恤之¶
田神功死賻賵絹千匹布五百端¶
陸贄以喪解官客東都諸方賵遺一不取惟韋臯以布¶
衣交先以聞故所致輙稱詔受之¶
尚書左僕射張九齡卒令九品以上就第哭比斂中使¶
三至賻絹布八百段米粟八百石¶
<pb:KR1d0051_WYG_060-18a>¶
開元禮賵賻之禮與弔使俱行則有司預備物數(多少/準令)¶
其日使者至主人大門外便次物輿陳於使者幕南東¶
西為列馬陳於使者東南北首西上使者以下入即庭¶
中位物輿陳於使者位南亦東西為列馬從入陳於庭¶
北首西上於使者出主人有司受而以藏其特行也亦¶
準弔禮東宫所弔宫臣喪葬若有賻贈之禮與弔使¶
俱行則有司預備物數其日使者至主人第大門外便¶
次物陳於使者幕南東西為列使者以下入即庭中位¶
<pb:KR1d0051_WYG_060-18b>¶
物隨入陳於使者位南亦東西為列於使者出主人有¶
司受而以東其特行也亦準弔禮致奠　親故遣使致¶
賻使者立於大門外之西東面從者以篋奉𤣥纁束帛¶
立於使者西南俱東面(凡賻通以貨財使者隨/執其物不限於𤣥纁)相者入¶
告主人立哭相者進主人前東面受命出詣使者前西¶
面曰敢請事使之從者以篋進詣使者前西向以授使¶
者退復位使者曰某封若某官(無官封者/即稱某子)使某賻相者¶
入告出曰孤某須矣相者引使者入立於内門外之西¶
<pb:KR1d0051_WYG_060-19a>¶
東面主人止哭使者少進東面曰某封若某官使某賻¶
主人哭再拜使者少進坐委之興復位掌事者進坐舉¶
之興以東相者引使者出主人拜送若使者致物不以¶
器掌事者迓受之不委於地(其餘賻物從者執之立於/使者東南北面西上掌事)¶
(者受之以/東藏之)¶
通典大唐制諸職官薨卒文武一品賻物二百段粟二¶
百石二品物一百五十段粟一百五十石三品物百段¶
粟百石正四品物七十段粟七十石從四品物六十段¶
<pb:KR1d0051_WYG_060-19b>¶
粟六十石正五品物五十段粟五十石從五品物四十¶
段粟四十石正六品物三十段從六品物二十六段正¶
七品物二十二段從七品物十八段正八品物十六段¶
從八品物十四段正九品物十二段從九品物十段王¶
及二王後若散官及以理去官三品以上全給五品以¶
上給半若身没王事並依職事品給其别勅賜者不在¶
折限諸賻物應兩合給者從多給諸賻物及粟皆出所¶
在倉庫¶
<pb:KR1d0051_WYG_060-20a>¶
五代㑹要後唐明宗長興元年十月十九日勅太常禮¶
院例凡賻匹帛言段不言端匹每二丈為段四丈為匹¶
五丈為端近日三司支遣每段全支端匹此後凡支賻¶
贈匹帛秪言合支多少段庫司臨時併計丈尺給付不¶
得剰有支破　二年四月五日中書門下復奏尚書都¶
官員外郎知制誥張昭逺丁母憂伏以大臣枕由有弔¶
祭之恩羣寮寝苫無慰問之例髙下之位君臣之事無¶
偏況為卿士者甚多有父母者極少固於孝道上軫聖¶
<pb:KR1d0051_WYG_060-20b>¶
懷張昭逺望量與恩賜自此朝臣或有丁憂亦乞頒賚¶
其状尋已印出今具官員等第所定支給數目如後¶
文班左右常侍諫議給事舎人諸部尚書太子賔客諸¶
寺大卿御史中丞國子祭酒詹事左右丞諸部侍郎絹¶
三十匹布二十匹粟麥各二十五石起居補闕拾遺侍¶
御史殿中監察御史左右庶子諸寺少卿國子監司業¶
河南少尹左右諭德諸部郎中員外郎太常博士絹二¶
十匹布一十五匹粟麥各一十五石國子博士五經博¶
<pb:KR1d0051_WYG_060-21a>¶
士兩縣令著作郎太常宗正殿中丞諸局奉御大理寺¶
太子中允洗馬左右贊善太子中舎司天五官正絹布¶
各一十五匹粟麥各一十石左右諸衛大将軍左右諸¶
衛将軍絹二十匹布一十五匹粟麥各一十五石左右¶
率府副帥絹布各一十五匹粟麥一十石奉勅宜依其¶
張昭逺所支絹布粟麥仍依所定官資頒給¶
　　　　乾學案五代之時天下之亂極矣一時君臣¶
　　　　皆茍且立國宜其於典禮之事無暇詳及乃¶
<pb:KR1d0051_WYG_060-21b>¶
　　　　長興年中廷臣議禮之章不一而足且值國¶
　　　　計匱乏之時而於羣臣之恩䘏有加焉不但¶
　　　　䘏及於大臣并且䘏及於庶士是何情之周¶
　　　　禮之備也此即全盛之朝有所不逮可以五¶
　　　　代而輕之哉後世帝王欲舉體羣臣之典而¶
　　　　行之則此亦在所取法矣¶
宋史禮志賻贈凡近臣及帯職事官薨非詔葬者如有¶
喪訃及遷葬皆賜賻贈鴻臚寺與入内内侍省以舊例¶
<pb:KR1d0051_WYG_060-22a>¶
取㫖其嘗踐兩府或任近侍者多增其數絹自五百匹¶
至五十匹錢自五十萬至五萬又賜羊酒有差其優者¶
仍給米麥香燭自中書樞密而下至兩省五品三司三¶
館職事内職軍校并執事禁近者亡殁及父母近親喪¶
皆有贈賜宗室期功袒免乳母殤子及女出適者各有¶
常數其特恩加賜者各以輕重為隆殺焉建隆元年十¶
月詔有死於矢石者人給絹三匹仍復其家三年長吏¶
存撫之慶&KR0851;二年詔陣亡軍校無子孫者賜其家錢指¶
<pb:KR1d0051_WYG_060-22b>¶
揮使七萬副指揮使六萬軍使都頭副兵馬使副都頭¶
五萬熙寧七年參酌舊制著為新式諸臣喪兩人以上¶
各該支賜孝贈只就數多者給官與職各該賻贈者從¶
多給差遣權并同權𤼵遣並與正同諸兩府使相宣徽¶
使并前任宰臣問疾或澆奠已賜不願勅葬者并宗室¶
不經澆奠支賜雖不係勅葬並支賻贈餘但經問疾或¶
澆奠支賜或勅葬者更不支賻贈前兩府如澆奠只支¶
賻贈仍加絹一百布一百羊酒米麫各一十諸支賜孝¶
<pb:KR1d0051_WYG_060-23a>¶
贈在京羊每口支錢一貫以折第二等絹充每匹折錢¶
一貫三百文餘支本色在外米支白秔米麫每石支小¶
麥五斗酒支細色餘依價錢諸文臣卿監以上武臣元¶
係諸司使以上分司致仕身亡者其賻贈並依見任官¶
三分中給二限百日内經所在官司投状召命官保關¶
申限外不給待制觀察使以上更不召保元豐五年詔¶
鄜延路没於王事有家屬見今在本路欲歸鄉者給賻¶
外其大使臣以上更支行李錢百千小使臣五十千差¶
<pb:KR1d0051_WYG_060-23b>¶
使殿侍三十千其餘比類支給紹興二十六年詔今後¶
命官實因幹辦公事邂逅非理致死者並遵依舊法所¶
有李光申請於紹興條内添注日限指揮更不施行舊¶
法非理致死者謂焚溺墜壓之類通判以上賜銀五百¶
兩餘三百兩職司以上取㫖初紹興二年五月吏部侍¶
郎李光申明立定折跌骨五十餘日三十日内身亡之¶
人並支前項銀數至是戸部侍郎宋貺言自立定日限¶
後來多是因他病身故之人子孫規圖賞給計㑹所屬¶
<pb:KR1d0051_WYG_060-24a>¶
旋作差出名目陳乞保奏誠為欺罔故有是命¶
政和五禮新儀品官喪儀若遣使致賻使者至立於大¶
門外之西東面從者以箱奉𤣥纁束帛立於使者之側¶
(凡賻通以貨財則/不限以𤣥纁束帛)贊者入告主人立哭贊者引使者入¶
立於門内之西東面從者以箱授使者主人哭止使者¶
奉箱少進東面曰某封某官使某賻主人哭再拜使者¶
又少進坐委之興復位掌事者進坐舉之興以東使者出¶
主人拜送(若使者致物不以器掌事者迓受之不委於/地餘賻物則從者執之至於使者之側掌事)¶
<pb:KR1d0051_WYG_060-24b>¶
(者受之以/東藏之)¶
庶人喪儀若遣使致賻使者至於大門外之西東面從¶
者以箱奉𤣥纁束帛立於使者之側(凡賻通以貨財不/限以𤣥纁束帛)¶
贊者入告主人立哭贊者引使者入立於門内之西東¶
面從者以箱授使者主人哭止使者奉箱少進東面曰¶
某封若某官使某賻(無官者/曰某人)主人哭再拜使者又少進¶
坐委之興復位掌事者進坐舉之興以東使出主人拜送¶
(若使者致物不以器掌事者迓受之不委於地餘賻物/者從者執之立於便者之側掌事者受之以東藏之)¶
<pb:KR1d0051_WYG_060-25a>¶
司馬氏書儀其所賻襚者則先遣人以書致之(書儀/在後)然¶
後往弔既弔而致之亦可也(詩云凡民有喪匍匐救之/故古有含襚賵賻之禮皆)¶
(所以矜恤喪家助其斂葬也今人皆送紙錢焚為灰燼/何益喪家不若復賻襚之禮既不用珠玉則含禮可廢)¶
(又今人亦無以車馬助喪者則賵禮亦不必存也凡金/帛錢穀之類皆可謂之貨財其多少之數則無常準繫)¶
(其家之貧富親之逺近情之厚薄自片衣尺帛百錢斗/粟以上皆可行之勝於無也孔子遇舊館人之喪入而)¶
(哭之哀出使子貢脫驂而賻之曰予惡夫涕之無從也/盖君子行禮情與物必相副苟第哭雖哀而無賻襚以)¶
(将之亦君子所恥也前漢王丹友人喪親河南太守陳/遵為䕶喪賻助甚豐丹乃懐縑一疋陳之於主人前曰)¶
(如丹此縑出自機杼遵聞而有慙色然則物豐而誠不/副亦君子所不為也古記曰不以靡没禮不以菲廢禮)¶
<pb:KR1d0051_WYG_060-25b>¶
(此之謂也昔子碩欲以賻布之餘具祭器子栁曰不可/君子不家於喪請班諸兄弟之貧者然則為人之子孫)¶
(者豈可幸其親之喪以利其家邪彼為祭器且不可况/實囊槖増産業乎故當使司貨别置厯收之古者祖而)¶
(讀賵賔致命将行主人之史又讀賵所以存録之今宜/俟其人至則司貨以厯示之知其得逹於主人也其物)¶
(專供喪用有餘則/班諸親戚之貧者)凡賻襚之物執事者必先執之北面¶
白尸柩(雜記曰凡将命鄉殯将命盖含襚賵賻/主為死者故也若已葬則白於靈座)然後白¶
主人次白䕶喪以授司貨書於别厯而藏之以待喪用¶
其同族有服之親賻襚之物不白主人以通財故也若¶
主人已成服則衰絰杖哭(禮受弔不迎/賔而送之)賔進弔主人曰¶
<pb:KR1d0051_WYG_060-26a>¶
某罪逆深重禍延某親蒙賜慰問不勝哀感稽顙而後¶
拜(稽顙謂以頭觸地若非/三年之喪則拜後稽顙)賔荅拜(自非親戚雖平日受/拜至是須賔主相拜)¶
主人置杖坐兀子不設坐褥或設白褥茶湯至則不執¶
托子賔退釋杖而送之(此皆俗禮然亦表/哀素之心故從之)其非三年之¶
喪未成服則小帽勒帛既成服則服其服而出辭云私¶
門不幸某親喪亡蒙賜慰問不勝哀感拜而後稽顙餘¶
皆如常儀¶
明㑹典優給則例洪武二十六年定凡陣亡失陷傷故¶
<pb:KR1d0051_WYG_060-26b>¶
渰没者全支邊逺守禦出征并出海運糧病故者減半¶
　一品米六十石麻布六十匹　二品米五十石麻布¶
五十匹　三品四品米四十石麻布四十匹　五品六¶
品米三十石麻布三十匹　凡公侯不分病故陣亡止¶
給麻布一百匹　嘉靖六年定凡在京文武官員及夫¶
人病故止與應得祭葬其齋糧麻布一體裁革¶
　(湛若水荅人辭賻書承辱厚贈豈勝哀感揆之於心/實有未安往者慈親無恙苟以恱養為心辭受取舍)¶
　(不必合義今則長已矣復何為哉苟有餘資尚欲分/散以處窮約况又苟取乎自失恃以來沿途知舊餽)¶
<pb:KR1d0051_WYG_060-27a>¶
　(遺一切辭謝雖古禮附身非時義難虚貺親死之謂/何又因利以為家焉亦君子之所惡也且在禮孟獻)¶
　(子既葬司徒旅歸四方之布言不可有其餘賻以利/為利也唯髙明念我以徳而處我以禮焉不勝哀感)¶
　(之/至)¶
　(李濓徵賻荅問曰汴省有卒於官者其寮寀憫其亡/也思有以賙之案牒下屬徴賻或問於嵩渚子曰卒)¶
　(於官而下屬徴賻可乎曰不可也檀弓子栁之母死/子碩請具子栁曰何以哉子碩曰請粥庶弟之母子)¶
　(柳曰不可如之何其粥人之母以葬其母也既葬子/碩欲以賻布之餘具祭器子柳曰不可吾聞之也君)¶
　(子不家於喪請班諸兄弟之貧者夫不家於喪惡因/死者以為利也子碩欲粥其庶母以供葬事其貧甚)¶
　(矣然子柳猶惡其家於喪焉古人之安貧守禮如此/孟獻子之喪司徒旅歸四布夫子曰可也夫世衰道)¶
<pb:KR1d0051_WYG_060-27b>¶
　(微時人皆貪而獻子之家獨能守禮如此故夫子曰/可也盖嘉其亷云爾子髙曰吾聞之也生有益於人)¶
　(死不害於人吾縱生無益於人吾可以死有害於人/乎哉曽子曰君子之愛人也以德細人之愛人也以)¶
　(姑息吾何求哉吾得正而斃焉斯已矣由一聖三賢/之言而觀之則下屬徴賻之舉斷乎其不可行也矧)¶
　(州縣之吏藉是以擾吾民者叫囂乎閭里催科鞭苔/之下稱貸乾没其弊又有不可勝言者矣是故為此)¶
　(舉者施之於死者則為不忠施之於死者之子弟則/是不以孝亷待其子弟剥下以市恩孰謂知禮者為)¶
　(之乎然則何為案牒而行之曰徇小仁而破大/義盖囿於世俗煦煦之見而不自知其非者也)¶
　　補遺¶
　　　賻禮¶
<pb:KR1d0051_WYG_060-28a>¶
舊唐書郝處俊傳處俊開曜元年薨髙宗於光順門舉¶
哀一日不視事終祭以少牢贈絹布八百段米粟八百¶
石令百官赴哭給靈轝并家口遞還鄉官供葬事其子¶
祕書郎北叟上表辭所贈賜及葬遞之事髙宗不許侍¶
中裴炎曰處俊臨亡臣往見之屬臣曰生既無益明時¶
死後何宜煩費瞑目之後儻有恩賜贈物及歸鄉遞送¶
葬日營造不欲勞官司供給髙宗深嘉歎之從其遺意¶
唯加贈物而已¶
<pb:KR1d0051_WYG_060-28b>¶
　¶
　¶
　¶
　¶
　¶
　¶
　¶
　讀禮通考卷六十¶

