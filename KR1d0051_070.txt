# -*- mode: mandoku-view; -*-
#+TITLE: 讀禮通考
#+DATE: 2015-08-24 22:09:54.246661
#+PROPERTY: ID KR1d0051
#+PROPERTY: BASEEDITION WYG    
#+PROPERTY: JUAN 卷七十
<pb:KR1d0051_WYG_070-1a>¶
欽定四庫全書¶
　讀禮通考卷七十　　　刑部尚書徐乾學撰¶
　　喪儀節三十三¶
　　國恤五¶
　　　南宋大喪通儀下(附遼金/二代儀)¶
南郊請諡　請諡於南郊先是太常寺已依例集諡號¶
於尚書省侍従臺諫兩省官監察御史以上赴尚書省¶
集諡郎官以上書諡考功擬諡詔恭依諡號既定翰林¶
<pb:KR1d0051_WYG_070-1b>¶
學士撰諡議諡議既定攝太傅上諡議投進入内次日¶
奉皇帝命上諡冊寶於靈座前(攝太傅以/宰臣為之)南郊請諡儀¶
注(其日文武百寮並赴南郊幕次各服其服行事官服/祭服陪位官服常服吉帶有司設權置諡議匣案褥)¶
(位於午階下稍西東向次設禮科御史臺閤門太常寺/分引文武百寮入詣午階下之南北向立次引奉禮郎)¶
(太祝太官令詣陪位班之前褥位北向立次引讀諡議/官詣諡議案之後褥位立次引舉諡議官詣諡議案之)¶
(後褥位立次引舉諡議官詣讀諡議官之後褥位立次/禮直官引太傅詣階下稍東西向褥位立贊者曰拜在)¶
(位官皆再拜奉禮郎太祝太官令陞壇各就位立禮直/官引太傅詣盥洗位搢笏盥手&KR0868;手執笏詣爵洗位搢)¶
(笏洗爵拭爵執笏陞壇詣昊天上帝神位前搢笏跪三/上香奉禮郎搢笏跪奉玉幣授太傅凡執事並搢笏事)¶
<pb:KR1d0051_WYG_070-2a>¶
(已執笏太傅受玉幣奠玉幣執爵三祭酒於茅苴奠爵/執笏俛伏興少立太祝跪讀祝文太傅再拜降壇復位)¶
(少立禮直官再引太傅詣諡議案權置位立舉諡議官/跪舉諡議匣興執事者先捧諡議案詣昊天上帝神位)¶
(前當中置於褥位太傅搢笏捧諡議匣陞壇至位跪奠/諡議置扵案上執笏興少退立次讀諡議官詣諡議官)¶
(後立舉諡議官跪舉諡議讀諡議官跪讀諡議訖復位/舉諡議官奠諡議舉諡議匣興執事者先捧案降壇置)¶
(於褥位舉諡議官舉匣降壇太傅後従至權置位置定/太傅舉諡議官俱復位立贊者曰拜在位官皆再拜次)¶
(考功郎官詣諡議權置位前立舉諡議官詣諡議案舉/諡議以授考功郎官受之加於笏上退歸本班太傅率)¶
(行事官詣望燎位有司取祝版幣帛陞燎壇燎訖文武/百寮退合書諡議官並歸次考功郎官以諡議付本部)¶
(以俟書/畢投進)皇太后諡則攝太尉率百官詣太廟告於祖宗¶
<pb:KR1d0051_WYG_070-2b>¶
后諡告太廟儀注前一日有司奏入内中(至日文武百/僚徑赴告廟)¶
(處奉上冊寶太尉讀冊寶官舉冊寶官并入内扵殿門/外幕次俟諡冊寶降出至殿門上太尉以下迎拜訖權)¶
(退俟諡冊寶入門扵殿西階下東向權置位定冊北寶/南太尉以下權退歸幕次有司實設酒脯排辦訖御史)¶
(臺閤門分引文武百僚入就位禮直官引班首以下立/定次引太尉詣殿下東西向立奉禮郎太祝太官令立)¶
(扵庭中北向西上立讀冊寶官舉冊寶官立於冊寶之/後東向以北為上立定禮直官贊拜贊者曰拜在位官)¶
(皆再拜訖先引奉禮郎太祝太官令各人就位次禮直/官引太尉詣盥洗位搢笏盥手&KR0868;手洗爵拭爵執笏陞)¶
(階詣僖祖室香案訖搢笏跪上香再上香三上香奉禮/郎西向跪奉幣太尉受幣奠幣執爵三祭酒於茅苴奠)¶
(爵執笏俛伏興少立俟太祝東向搢笏跪讀祝文訖太/尉再拜訖次詣翼祖室次詣宣祖室次詣太祖室次詣)¶
<pb:KR1d0051_WYG_070-3a>¶
(太宗室次詣真宗室次詣仁宗室次詣英宗室次詣神/宗室次詣哲宗室次詣惠恭皇后室行禮並如上儀訖)¶
(降階復位立禮直官引太尉詣冊權置位搢笏奉冊舉/冊官搢笏舉冊至殿上當中褥位跪奠冊執笏興少退)¶
(立舉冊官跪舉冊讀冊官搢笏跪讀冊文訖執笏興奉/冊文訖執笏興舉冊官舉冊降階至權置位置冊後立)¶
(次引太尉降階詣寶權置位搢笏奉寶舉寶官搢笏舉/寶至殿上當中褥位跪奠寶執笏興少退立舉寶官跪)¶
(舉寶讀寶官搢笏跪讀寶訖執笏興舉寶官舉寶降階/至權置位置定扵寶位後立太尉降階復位西向立禮)¶
(直官贊拜贊者曰拜在位官皆再拜有司奉冊寶至幄/文武百僚退太尉以下詣望瘞位立定有司瘞幣帛祝)¶
(版訖各宿冊寶幄之側據紹興/元年隆祐太后儀注餘倣此)¶
諡冊諡寶　攝太傅既率百官請諡進諡議入内訖次¶
<pb:KR1d0051_WYG_070-3b>¶
日候内降出諡冊諡寶官次日率百官上於靈座前(攝/太)¶
(𫝊係上/冊寶官)又詔宰執一員奉冊寶(不/攝)一員讀冊文攝中書¶
令一員讀寶文攝侍中又差舉冊官舉玉官(以郎中等/官為之)¶
皇帝諡寶用玉一紐以執政篆寶文(高宗諡寶則以聖/武文憲孝皇帝之)¶
(寶字為文/餘并倣此)皇后諡寶曽垂簾者用玉不曽垂簾者用金¶
　上諡冊寶於靈座前儀注　前一日上諡冊寶太傅¶
等官並常服黑帶去魚詣殿門外幕次太常寺贊引祇¶
應人禮部職掌及儀衞親従官等並扵殿門外隨地排¶
<pb:KR1d0051_WYG_070-4a>¶
立以俟進請諡冊寶内侍官請降諡冊寶將出次引奉¶
諡冊官奉諡寶官於内侍處受冊寶於殿門上幄次權¶
置定次禮直官贊者引太傅以下詣殿門下隨地立班¶
再拜訖(如值雨或/泥濘免拜)權退側身立俟有司奉迎儀衞進行¶
太傅以下従至幄次權安奉訖太傅以下退歸本司宿¶
齋其日文武百僚入詣幕次有司設權置冊寶褥位於¶
殿下東向次奉諡冊寶入太傅以下行禮官並後従至¶
殿階下東向權置位冊北寶南太傅以下權退歸幕次¶
<pb:KR1d0051_WYG_070-4b>¶
俟有司排辦畢備御史臺閤門太常寺分引文武百僚¶
詣殿東裏外隨地之宜立班次次禮直官引讀冊中書¶
令讀寶侍中詣冊寶之後褥位立次引舉寶官於讀冊¶
中書令讀寶侍中之後立次引奉諡冊寶官詣冊寶案¶
之南東向立次引奉上諡冊寶太傅詣殿下褥位西向¶
立定禮直官贊太傅躬拜在位官皆再拜訖次引太傅¶
升殿詣香案前搢笏三上香跪一酹茶三奠酒執笏俛¶
伏興再拜訖降階復位少立次再引太傅詣殿下褥位¶
<pb:KR1d0051_WYG_070-5a>¶
北向俛伏跪奏稱太傅臣某言奉詔謹奉上大行皇帝¶
諡冊寶奏訖俛伏興退復位奉諡冊官詣冊案前立次¶
舉冊官詣冊案搢笏跪舉冊匣興(凡舉冊寶皆禮/部職掌助舉)職掌¶
先捧冊案升殿詣殿上香案前置扵褥北向次奉諡冊¶
官搢笏奉諡冊以引太傅詣冊匣之後搢笏興少退稍¶
西褥位東向立舉冊官執笏興少立次引讀冊中書令¶
升殿詣冊案之後北向立舉冊官搢笏跪舉冊讀冊中¶
書令搢笏跪讀冊訖執笏興降復位舉冊官奠冊舉冊¶
<pb:KR1d0051_WYG_070-5b>¶
匣興職掌先捧冊案於殿上稍東褥位置定舉冊官舉¶
冊匣跪置於案上舉冊官執笏興降復位初讀冊官讀¶
冊將畢次引奉冊寶官詣寶案前舉寶官搢笏跪舉寶¶
盝興職掌先捧寶案升詣殿上香案前置於褥位北向¶
次奉諡寶官搢笏奉寶盝次引太傅降階於寶盝之後¶
搢笏次奉諡寶官以寶盝授太傅太傅受訖奉諡寶官¶
執笏退復位立次舉寶官舉行太傅升殿至褥位北向¶
跪奠寶盝扵案上太傅執笏興少退稍西褥位東向立¶
<pb:KR1d0051_WYG_070-6a>¶
次舉寶官執笏興少立次引讀寶侍中升殿詣寶案之¶
後北向立舉寶官搢笏跪舉寶次讀寶侍中搢笏跪讀¶
寶訖執笏興降復位立舉寶官奠寶舉寶盝興職掌先¶
捧寶案於殿上稍東褥位置定舉寶官舉寶盝跪置於¶
案上舉寶官執笏興降復位立次引太傅降復位西向¶
立定禮直官贊太傅躬拜在位官皆再拜(如值雨泥濘/隨宜於外并)¶
(廊上趲/那立班)次移班稍東進名班首出班致詞復位再拜奉¶
慰退諡冊寶於本殿安奉令本殿官交割權行收掌至¶
<pb:KR1d0051_WYG_070-6b>¶
發引日降出付禮部陳列奉上諡冊寶合用擡擎諡冊¶
寶輦官二十四人人員節級二人執擎治冊寶法物文¶
武官二十二人人貟一人儀衞皇城司親事二十人人¶
員一人(令御輦院殿前司皇城司衞仗司依數差撥照/應又俟發引日於梓宫前儀衞司排列擡擎依)¶
(此/)進諡寶冊於欑宫¶
啓欑　前三日奏告天地宗廟社稷宫觀其日俟緫䕶¶
使(先差執政/一貟為之)行啟欑禮畢奏遷梓宫還殿安奉訖行事¶
陪位官並服初喪服(内不曽製孝服/者常服黑帶)就位立班皇帝服¶
<pb:KR1d0051_WYG_070-7a>¶
初喪之服詣帳即御坐簾降引太常卿當幄前跪奏請¶
皇帝行啟欑祭奠之禮簾捲前導官導皇帝出幄詣殿¶
上褥位西向立奏請拜皇帝再拜舉哭在位官皆再拜¶
舉哭前導皇帝詣香案前北向立奏請皇帝三上香跪¶
内侍進茶酒奏請皇帝酹茶三奠酒俛伏興奏請少立¶
讀祝文訖奏請哭再拜皇帝哭再拜在位官皆哭再拜¶
前導皇帝還褥位西向立奏請拜皇帝再拜在位官皆¶
再拜前導官導皇帝歸御幄簾降奏禮畢百官奉慰如¶
<pb:KR1d0051_WYG_070-7b>¶
上儀自是百僚並服初喪服朝一臨臨退不易服至發¶
引奉辭靈駕畢易常服黑帶(自啟欑後祔廟前臨安/府内外禁樂諸路準此)¶
發引　三日前差官奏告用大昇轝并龍輴一副(先下/文思)¶
(院製/造)總䕶使一員(執政/為之)橋道頓遞使一員(侍従/為之)主管梓¶
宫前并回程應幹事務一員(内侍為之/並先差)　紹熙元年四¶
月二十九日太常寺檢㑹故事差攝太傅持節導梓宫¶
題冊寶監鏁𤣥宫太常少卿執翣者障梓宫攝司徒率¶
梓宫官升大昇轝及引梓宫即𤣥宫又攝司空復土九¶
<pb:KR1d0051_WYG_070-8a>¶
鍤監察御史監鏁𤣥宫少府監進龍輴將作監捧梓宫¶
登龍輴兼鏁𤣥宫宗正卿充九虞及掩𤣥宫饗官差題¶
虞主官并題神主官殿前司依例差彈壓將官一員甲¶
軍一百人用鹵簿儀仗依例權以儀衞服青紫褐衫執¶
持儀物充代主管禁衞所先相度差撥其沿路引導宿¶
頓排設用警場鼓吹挽歌依例係緫䕶使同橋道頓遞¶
使前二日都大主管官禮部太常寺先就貢院案閱(一/警)¶
(場合用金鉦一十二人鼓手六十人鳴角六十人逐色/教頭共五人武嚴教頭三人管轄人貟二人部押使臣)¶
<pb:KR1d0051_WYG_070-8b>¶
(一人一鼓吹合用鼓吹令丞職掌府典史引樂官共一/十人歌色一十六人觱篥色三十六人笛色三十六人)¶
(簫八人大鼓一十六人節鼓一人金鉦四人擡擎人兵/共一十人一挽歌合用押教一人執色四十八人挽詞)¶
(翰林學士中書舎人撰二十首文臣職事官各二首導/引歌詞學士院撰前一日先扵太常寺教習其排設鼓)¶
(吹警場及擡警節級軍兵借差殿前步軍司人并太常/寺所差人吏職級樂正係紹興二十九年例借請本身)¶
(請給一月候四/日依條除尅)是日行啟奠祖奠遣奠禮攝太傅後従¶
皇帝行禮又差攝侍中少傅等官所有祭器用牙牀三¶
張並先下文思院製造陪位行事官外餘文武百官並¶
免立班於城外奉辭靈駕其哀諡冊寶扵梓宫前禁衞¶
<pb:KR1d0051_WYG_070-9a>¶
内排列沿路排祭依例壓祭絹内宰相使相各五十匹¶
侍従臺諫各三十匹管軍知省知閤御帶御藥門司直¶
殿等各二十匹六曹郎官寺監卿少等各一十匹(淳熙/十四)¶
(年/例)其經過州縣合行排祭不係經過州縣並免至欑宫¶
前一日差官奏告紹熙五年閏十月七日橋道頓遞使¶
司言將來梓宫發引渡江依舊例梓宫前後官司除内¶
人船外並於前兩日渡江度得整肅不致喧譁従之十¶
日御史臺又言勘㑹梓宫發引日百官出城奉辭合設¶
<pb:KR1d0051_WYG_070-9b>¶
文臣路祭一座乞依例應臣選人並照本身料錢每三¶
十貫文省於臨安府送納令本府排辦候畢如有支不¶
盡錢繳納左藏庫従之十一月十四日詔靈駕發引其¶
排列禁衞諸班直親従等并殿前司擺齪經由道路坊¶
巷官兵折食錢依淳熙十五年例令户部日下特與倍¶
支¶
啟奠　有司設牙牀牲牢醴饌太傅宰執緫䕶使皇親¶
侍中前導官及應陪位官外餘文武官並免立班徑赴¶
<pb:KR1d0051_WYG_070-10a>¶
城外候靈駕奉辭合行事陪位官就位立班皇帝服衰¶
至御幄即座(侍衞之官各/服初喪之服)簾降太史局報時前三刻太¶
常卿當幄前跪奏請皇帝行啟奠之禮簾捲前導官導¶
皇帝出幄詣殿上褥位西向立奏請拜舉哭皇帝再拜¶
舉哭在位官皆再拜舉哭内侍官捧盤匜&KR0868;巾酒爵以¶
進奏請去杖盥手&KR0868;手洗爵拭爵前導官導皇帝詣靈¶
座前太傅後従(凡升降及祖奠遣/奠禮皆太傅後従)奏請跪三上香進幣¶
爵酒官西向跪進幣次進爵酒奏請受幣奠幣執爵三¶
<pb:KR1d0051_WYG_070-10b>¶
祭酒奠爵俛伏興奏請執杖少立哭止讀文訖奏請哭¶
再拜皇帝哭再拜在位者皆哭再拜前導官導皇帝還¶
褥位西向立奏請拜靈駕少駐俟權置定輦官等並權¶
退如有皇太后即服衰服先詣梓宫前舉哭行燒香禮¶
皇太后燒香禮畢然後有司設牙牀行啟奠禮有皇太¶
子同太傅等官立班¶
祖奠　俟啟奠既徹後有司設牙牀醴饌應行事陪位¶
官詣殿下北向立太常卿當幄前跪奏請皇帝行祖奠¶
<pb:KR1d0051_WYG_070-11a>¶
之禮簾捲前導官導皇帝出幄詣殿上西向褥位立奏¶
請拜舉哭行禮並如舉奠之儀訖前導皇帝於稍東褥¶
位西向立(太傅宰執前導官總䕶使司官屬權退/詣几筵殿門外以俟前導後従立班)次引¶
皇親南班官於殿下稍東有皇太子則引皇太子升殿¶
詣皇帝褥位之東西向立緫䕶使升殿於皇太子之後¶
西向立禮直官引侍中奏請靈駕進發(如行啟奠之禮/少府監帥其屬)¶
(進龍輴/扵殿下)輦官等升捧梓宫太傅持節導梓宫進發降殿¶
太常少卿帥節翣者分左右障梓宫初梓宫降殿靈駕¶
<pb:KR1d0051_WYG_070-11b>¶
前奏請梓宫升龍輴將作監捧梓宫登龍輴挽士奉引¶
至門外侍中奏請靈駕權駐升大昇轝皇帝歸幄簾降¶
陪位少退前導官立扵御幄前如有皇太后即詣梓宫¶
前舉哭行燒香禮奉辭還宫¶
遣奠　俟少傅率梓宫官(係將/作監)奉梓宫升大昇舉訖有¶
司設哀冊牙牀牲牢醴饌次引讀冊舉冊官進幣爵酒¶
官各隨地之宜立酌酒官扵酒尊之後立陪位官皆立¶
如祖奠之儀太常卿當幄前跪奏請皇帝行遣奠之儀¶
<pb:KR1d0051_WYG_070-12a>¶
簾捲前導官導皇帝出幄詣大昇轝之前褥位立奏請¶
拜舉哭盥手&KR0868;手洗爵拭爵上香進幣爵酒受幣奠幣¶
執爵三祭酒奠爵俛伏興皆如啟奠之儀奏請執杖少¶
立哭止讀哀冊官跪讀哀冊訖奏請哭拜如上儀皇帝¶
權歸幄次禮直官引侍中奏請靈駕進發有司率僧道¶
儀衞法物等前引靈駕前導官導皇帝出幄舉哭執綵¶
繩俟大昇轝進發内侍官割繩前導官導皇帝歸幄哭¶
止簾降前導官退皇帝釋衰服服折上巾白袍黑銀帶¶
<pb:KR1d0051_WYG_070-12b>¶
以俟還内管及應奉官就大昇轝前奉辭易常服黑帶¶
従駕總䕶使頓遞使都大主管官於皇帝幄次朝辭餘¶
行事官免又其餘文武百官城外奉辭靈駕訖進名奉慰¶
(紹興元年四月二十九日太常寺言眀徳皇后故事行/遣奠禮讀哀冊奉辭訖皇帝吉服還内衰服並焚之係)¶
(大行太皇太后發/引之日檢㑹故事)¶
掩欑　掩欑并神主祔廟用虞主一神主一大匱二小¶
匱二腰輿二汲水鐵浴桶二(索/全)矮香几二(紫羅衣/子全)白羅¶
拭巾二(長八尺/小尺)筆硯墨一副白羅巾二(各長八尺小尺/皇后用青羅巾)¶
<pb:KR1d0051_WYG_070-13a>¶
(二/)襯藉神主虞主紫羅褥子二浴斛趺座二(錦褥/子全)曲几¶
二(衣子/全)油絹帕二(各三/幅)罩匱羅夾帕二(各三幅大行皇/帝用黄羅皇后)¶
(用紅/羅)并祏室法物等並先下文思院製造欑宫内安設¶
用黝三匹纁二匹(下左藏庫支供/選堪好物帛)贈玉一段(盛黝纁贈/玉匣牀及)¶
(帕鏁匙全下/文思院製造)監掩欑宫(差攝太傅并/差監察御史)復土九鍤(差攝太/保以侍)¶
(従等官/為之)其日俟大昇轝詣宫侍中詣大昇轝前俛伏跪¶
奏稱侍中臣某言請靈駕降轝升龍輴詣獻殿奏訖俛¶
伏興有司捧梓宫升龍輴入詣獻殿上訖俟掩欑日時¶
<pb:KR1d0051_WYG_070-13b>¶
前行遷奠禮有司於梓宫前陳設祭器實設禮料畢先¶
引陪位官並立定次引奉禮郎已下入就位立定次行¶
禮總䕶使詣殿梓宫前立贊者曰躬拜總䕶使再拜在¶
位官皆再拜舉哭次引奉禮郎太祝太官令各入就位¶
立定次引行禮總䕶使詣盥位盥手&KR0868;手洗爵拭爵詣¶
酒尊所跪執爵俟太官令酌酒訖興詣梓宫跪上香奉¶
禮郎奉幣行禮總䕶使再拜舉哭在位官皆舉哭總䕶¶
使復位又再拜在位官皆再拜訖哭止次引總䕶使詣望¶
<pb:KR1d0051_WYG_070-14a>¶
瘞位立奉禮郎太祝太官令重行立定有司瘞祝幣訖¶
退俟掩欑時至引侍中詣梓宫前奏侍中臣某言請靈¶
駕赴欑宫奏訖俛伏興有司捧遷梓宫少傅引梓宫即¶
欑宫畢權退俟梓宫進皇堂訖次引將作監掩欑宫太¶
傅監察御史並監掩欑宫次引少保復土九鍤俟掩欑¶
宫將畢内謁者浴虞主訖以羅巾拭訖引内謁者詣欑¶
宫俛伏跪奏稱内謁者臣某言請神靈上虞主奏訖俛¶
伏興扶侍夾侍啟匱覆訖捧腰輿内侍捧遷虞主升腰¶
<pb:KR1d0051_WYG_070-14b>¶
輿至獻殿上南向權置定次引内謁者謁虞主腰輿前¶
俛伏跪奏稱内謁者臣某言請虞主降輿升座内侍捧¶
虞主即坐訖權退俟掩欑宫訖次詣虞主前行虞祭禮¶
是日百官進名奉慰總䕶使率應在欑宫官奏表奉慰¶
(淳熙十五年三月十八日右丞相周必大等言檢㸃故事/山陵五使係隨神主還京徽宗欑之時縁紹興七年先)¶
(已立虞祔廟總䕶使所以徑赴行在後來顯仁皇后掩/欑誤用變禮今來神主在塗事體不同臣等欲參酌典)¶
(故導従渡江餘行事官自/依已降指揮先囘従之)¶
虞主神主　紹興七年閏十月二十五日朱震充題神¶
<pb:KR1d0051_WYG_070-15a>¶
主虞主官案後漢禮儀志桑木主尺二寸不書諡又案¶
杜佑通典載儀注虞祭之禮止言太祝捧主匱置扵座¶
啟匱扵前捧出神主不言題諡祔廟之禮則曰享前一¶
日質眀太祝以香湯浴栗主拭以羅巾題栗主官盥洗¶
捧栗主就褥題神主墨書訖以光漆重模之則是唐制¶
惟題栗主亦不題虞主也宋朝仁宗皇帝上僊吕夏卿¶
奏請虞主不題諡詔兩制及待制以上官與禮官㑹議¶
翰林學士承旨孫抃等奏乞如夏卿所奏従之今欲乞¶
<pb:KR1d0051_WYG_070-15b>¶
依漢唐及仁宗山陵故事虞主更不題諡俟祔廟前期¶
一日恭依敕命書題神主詔恭依¶
三十二年二月二十七日太常少卿王普言謹案通典¶
神主之制有匱有趺其匱底葢俱方底自下而上葢従¶
上而下與底齊今太廟祖宗帝后主之匱有葢無底雖¶
無祏室牙牀各設趺座然祭享遷奉之時惟匱葢以覆¶
神主在中不免欹側動摇有乖嚴奉豈渡江之後失其¶
舊制邪兹者恭文顯徳仁孝皇帝神主虞主之匱欲依¶
<pb:KR1d0051_WYG_070-16a>¶
通典並造底葢仍乞漆造祖宗帝后神主匱底庶得合¶
扵禮制兼亦便扵遷奉詔依¶
第一虞至第六虞祭　太常卿既行掩欑宫之禮並如¶
遷奠之儀(惟不用陪位官掩欑之後緫/䕶使以下並易常服黑帶)¶
奉迎虞主　依例用細仗五百人太常鼓吹一百三十¶
人(下兵部太常寺差撥/及神主祔廟日同)山陵等使並隨還京文武百僚¶
合出城奉迎虞主官並常服黑帶其威儀僧道儀衞親¶
從等並詣權安虞主幄次前排立禮直官引禮儀使升¶
<pb:KR1d0051_WYG_070-16b>¶
詣虞主香案前搢笏上香再上香三上香執笏降復位¶
再拜在位官皆再拜訖次引禮儀使都大主管官以下¶
詣虞主幄前褥位立班定禮直官贊拜禮儀使拜在位¶
官皆再拜次引禮儀使升詣虞主香案前搢笏三上香¶
執笏降復位再拜在位官皆再拜訖次引禮儀使都大¶
主管官升詣殿幄分立定禮直官引内謁者詣虞主腰¶
輿前俛伏跪奏稱内謁者臣某言請虞主進行奏訖俟¶
虞主進行至宫門外禮儀使以下並權退以俟皇帝行¶
<pb:KR1d0051_WYG_070-17a>¶
奉迎之禮(其僧道儀衞親従/等止扵宫門外退)虞主將至皇帝自内服履¶
袍歸御幄簾降禮直官太常博士太常卿扵幄前俟虞¶
主將至殿前扶侍夾侍捧腰輿入殿禮直官太常卿當¶
幄前俛伏跪奏稱太常卿臣某言請皇帝奉迎虞主行¶
安神之禮奏訖俛伏興退復位簾捲前導官導皇帝出¶
幄詣殿門内奉迎虞主升殿至殿上權駐前導官導皇¶
帝扵殿上稍東褥位少立次引内謁者詣虞主腰輿前¶
俛伏跪奏稱内謁者臣某言請虞主降輿升座權安奉¶
<pb:KR1d0051_WYG_070-17b>¶
奏訖俛伏興退内侍扶捧虞主升座啟匱於後以巾覆¶
之訖少退前導官導皇帝詣殿下褥位西向立奏請拜¶
皇帝再拜訖前導官導皇帝升殿詣虞主香案前奏請¶
皇帝上香再上香三上香又奏請皇帝再拜訖前導官¶
導皇帝降階復位西向立俟内侍啟巾捧匱覆虞主訖¶
前導官導皇帝歸御幄簾降禮直官太常博士引太常¶
卿當幄前俛伏跪奏稱太常卿臣某言禮畢奏訖俛伏¶
興前導官導皇帝還内百官進名奉慰次宗正卿以酒¶
<pb:KR1d0051_WYG_070-18a>¶
脯行安神禮如有太皇太后皇太后俟内侍奉虞主升¶
座後前導官導皇帝權歸御幄次提舉官奏請太皇太¶
后皇太后詣虞主前北向立内侍官啟匱於後以羅巾¶
覆之訖少退太皇太后皇太后行安神燒香禮如宫中¶
之儀訖退淳熙十五年二月宰執進呈虞主祭乃吉禮¶
合用靴袍上曰只用布折上巾黑帶布袍可也¶
第七至第九虞祭　並皇帝親行禮間日而祭其日有¶
司設牙牀牲牢醴饌行禮前御史臺閤門太常寺先引¶
<pb:KR1d0051_WYG_070-18b>¶
文武百官詣几筵殿裏外立班定次禮直官引讀文官¶
詣殿上東向立進幣爵酒官詣殿上西向立酌酒官於¶
殿上酒罇之後北向立定次禮直官太常博士引太常¶
卿詣幄前立定皇帝入御幄簾降禮直官太常博士引¶
太常卿當幄前俛伏跪奏稱太常卿臣某言請皇帝行¶
虞祭之禮奏訖俛伏興退復位簾捲前導官導皇帝出¶
幄詣殿上褥位西向立内侍啟虞主匱於後以羅巾覆¶
之訖奏請皇帝再拜在位官皆再拜内侍進盤匜沃内¶
<pb:KR1d0051_WYG_070-19a>¶
侍奏請皇帝&KR0868;手内侍進爵又奏請皇帝洗爵内侍進¶
巾又奏請皇帝拭爵訖前導官導皇帝詣虞主前奏請¶
皇帝跪三上香進幣爵酒官搢笏跪先進幣次進爵酒¶
又奏請皇帝受幣奠執爵三祭酒扵茅苴奠爵訖俛伏¶
興又奏請少立讀祝文官搢笏跪讀祝文訖奏請拜皇¶
帝再拜在位官皆再拜前導官導皇帝還褥位西向立¶
奏請拜皇帝再拜在位官皆再拜訖内侍啟虞主巾捧¶
匱覆虞主訖前導官導皇帝歸御幄簾降禮直官太常¶
<pb:KR1d0051_WYG_070-19b>¶
博士次引太常卿當幄前俛伏跪奏稱太常卿臣某言¶
禮畢訖俛伏興退復位前導官退陪位行事官以次退¶
文武百僚進名奉慰第八第九虞並如上儀(第七第八/第九虞祭)¶
(禮例間日行禮九虞既畢以祔廟前二日皇帝親行卒/哭之禮如太史局所選祔廟日辰稍逺則合三日一虞)¶
(九日行九虞禮畢/以祔廟前日卒哭)¶
卒哭　其日有司設牙牀牲牢醴饌行事陪位官就位¶
立班皇帝御幄簾降次引皇太子宰執従駕官立班太¶
常當幄前跪奏請皇帝行卒哭之祭簾捲前導官導皇¶
<pb:KR1d0051_WYG_070-20a>¶
帝出幄詣殿上褥位西向立内侍啓虞主匱於後以白¶
羅巾覆之(皇太后虞主/覆以青羅巾)奏請拜皇帝再拜在位官皆再¶
拜内侍奉盤匜&KR0868;手巾酒爵以進奏請皇帝盥手&KR0868;手¶
洗爵拭爵前導官導皇帝詣虞主前奏請皇帝跪三上¶
香進幣爵酒官跪進幣次進爵酒奏請皇帝受幣奠幣¶
執爵酒三祭酒於茅苴奠爵俛伏興奏請少立讀祝文¶
官跪讀祝文訖奏請拜皇帝再拜在位官皆再拜前導¶
官導皇帝還褥位西向立内侍啓虞主巾捧匱覆虞主¶
<pb:KR1d0051_WYG_070-20b>¶
前導官導皇帝歸御幄簾降奏禮畢百官進名奉慰¶
神主祔廟　用細仗二百人(紹興十五年四/月添作五百人)差官奏告¶
仍行享太廟别廟禮差初獻亞獻官差侍従一員題祔¶
廟神主神主祔廟合添一室先令兩浙運司計㑹太常¶
寺修葢又造室牌一靣先進請御書修製畢¶
皇帝行寧神奉辭之禮　其日儀仗鼓吹僧道儀衞等¶
扵門外排立皇帝詣几筵殿前御幄簾降太常卿當幄¶
前跪奏請皇帝行寧神奉辭之禮簾捲前導官導皇帝¶
<pb:KR1d0051_WYG_070-21a>¶
出幄詣几筵殿上褥位西向立内侍啟虞主匱於後以¶
白羅巾覆虞主訖(皇太后虞主/則用青羅巾)奏請拜皇帝再拜前導¶
官導皇帝詣虞主香案前奏請皇帝三上香又奏請皇¶
帝再拜前導官導皇帝詣殿門外御幄簾降輦官擎腰¶
輿詣几筵殿下置定内謁者詣虞主前跪奏請虞主降¶
座升輿進行奏訖内侍啟羅巾以匱覆虞主扶持夾侍¶
捧腰輿官奉虞主升腰輿輦官擎輿進行虞主將至宫¶
門御幄簾降前導官導皇帝步導虞主進行至宫門前¶
<pb:KR1d0051_WYG_070-21b>¶
導官導皇帝詣褥位西向立内謁者侍虞主前跪奏請¶
虞主少駐扶持夾侍輦官以下並權退有司陳香案等¶
前導官導皇帝詣香案前北向奏皇帝再拜又奏請皇¶
帝三上香又奏請皇帝再拜前導官導皇帝歸御幄簾¶
降¶
　(馬端臨曰案歴代國恤遺制惟東漢史稍詳至唐而/為李義甫許敬宗輩所削盡亡其禮故唐史無可考)¶
　(者宋九朝史及㑹要所載雖詳而儀注/亦多未備今姑摘其可考者録扵此)¶
　　　　乾學案國恤儀注莫備於唐代宗之喪杜君¶
<pb:KR1d0051_WYG_070-22a>¶
　　　　卿採入通典者班班可考也至宋則政和五¶
　　　　禮一書不載國恤儀元人修宋史於凶禮殊¶
　　　　略無可得而徵馬貴與雖採九朝史及㑹要¶
　　　　撰為此篇其實疎略苟簡不及唐儀逺甚乃¶
　　　　知廟堂之制作惟唐人為近古豈宋臣之議¶
　　　　禮者所可得而彷彿哉¶
遼史上諡冊儀先一日於菆塗殿西廓設御幄并臣僚¶
幕次大樂令展宫懸於殿庭協律郎設舉麾位至日北¶
<pb:KR1d0051_WYG_070-22b>¶
南靣臣僚朝服昧爽赴菆塗殿先置冊寶案扵西廊下¶
閤使引皇帝至御幄服寛衣皂帶臣僚班齊分班引入¶
嚮殿合班立定引冊案上殿至褥位寶案次之設於西¶
階閤使引皇帝自西階升殿初行樂作至位立樂止宣¶
徽使揖皇帝鞠躬再拜陪位者皆再拜翰林使執臺琖¶
以進皇帝再拜引至神座前跪奠三樂作進奠訖復位¶
樂止又再拜陪位者皆再拜引皇帝扵神座前北靣立¶
捧冊函者去葢進前跪冊案退置殿西壁下引讀冊者¶
<pb:KR1d0051_WYG_070-23a>¶
進前俛伏跪自通全銜臣讀諡冊讀訖俛伏興復位捧¶
冊函者置扵案上捧寶函者進前跪讀寶官通銜跪讀¶
訖引皇帝至褥位再拜陪位者皆再拜禮畢引皇帝歸¶
御幄初行樂作至御幄樂止引臣僚分班出若皇太后¶
奠酒依常儀¶
　　　　乾學案殯前上冊本凶禮也行凶禮而用盛¶
　　　　樂可乎且菆殿非作樂之所上諡豈作樂之¶
　　　　時而遼人乃冒昧行之誠失禮之甚也¶
<pb:KR1d0051_WYG_070-23b>¶
金史眀昌三年正月丙辰以孝懿皇后小祥尚書省請¶
依眀昌元年世宗忌辰例請諸王陪位服黲素去金玉¶
之飾百官不視事禁音樂屠宰従之¶
　¶
　¶
　¶
　¶
　讀禮通考卷七十¶
