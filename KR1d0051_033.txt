# -*- mode: mandoku-view; -*-
#+TITLE: 讀禮通考
#+DATE: 2015-08-24 22:09:53.382952
#+PROPERTY: ID KR1d0051
#+PROPERTY: BASEEDITION WYG    
#+PROPERTY: JUAN 卷三十三
<pb:KR1d0051_WYG_033-1a>¶
欽定四庫全書¶
　讀禮通考卷三十三　　刑部尚書徐乾學撰¶
　　喪服四¶
　　　絰　帶¶
士喪禮苴絰大鬲下本在左要絰小焉散帶垂長三尺¶
牡麻絰右本在上亦散帶垂皆饌于東方(注苴絰斬衰/之絰也下本)¶
(在左重服統於内而本陽也要絰小焉五分去一牡麻/絰者齊衰以下之絰也右本在上輕服本於隂而統於)¶
(外散帶之垂者男子之道文多變也饌于東方東坫之/南苴絰為上  疏此陳絰帶者以其小斂訖當服未成)¶
<pb:KR1d0051_WYG_033-1b>¶
(服之麻/故也)¶
　(敖繼公曰左本右本纓皆在左也麻所重者本絰所/重者纓苴麻絰以本為纓明其最重也牡麻絰有本)¶
　(而不以為纓明其差輕也纓皆在左者左尊右卑重/者宜居尊處也散謂不絞之也云帶垂又云長三尺)¶
　(見其帶下之/長與大帶同)¶
婦人之帶牡麻結本在房(注婦人亦有苴絰但言帶者/記其異此齊衰婦人斬衰婦)¶
(人亦有苴絰也有疏此絰不言婦人苴絰者記/其異謂男子帶  散麻婦人則結本是其異也)¶
旣夕記三日絞垂(注成服日絞要絰之散垂者帶疏以/經小斂曰要絰大功以上散  垂不)¶
(言成服之時絞之故記人言之小/功緦麻初即絞之不待三日也)¶
<pb:KR1d0051_WYG_033-2a>¶
　　　　乾學案此篇所載皆絰帶之制也至於宜用¶
　　　　絰帶之時則仍列於大小斂諸篇盖以加絰¶
　　　　加帶自有儀節次第不可混於此篇故不重¶
　　　　載¶
檀弓絰也者實也(注所以/表哀戚)¶
　(陳澔曰麻在首在要皆曰絰分言之則首曰/絰要曰帶絰之言實明孝子有忠實之心也)¶
喪服小記絰殺五分而去一杖大如絰(注如要絰也首/疏喪服傳云)¶
(絰大鬲去五分一以為帶是首尊而要卑卑宜小故五/分而去一象服數有五也杖大如絰者謂如要絰也)¶
<pb:KR1d0051_WYG_033-2b>¶
　(陸佃曰齊衰之絰斬衰之帶也大功之絰齊衰之帶也/杖大如絰盖如其首絰即如要絰是如帶非如絰也)¶
下殤小功帶澡麻不絶本詘而反以報之(注報猶合也/下殤小功本)¶
(齊衰之親澡其麻為帶不絶其本屈而上至要中合而/糾之明親重也凡殤散帶垂  疏謂本期親在下殤降)¶
(在小功者服澡麻為帶而不斷麻根示輕故也凡殤不/糾垂皆散其帶此下殤則不散垂免麻向下又屈反向)¶
(上合而糾之故云屈而反/以報之也糾謂合糾為繩)¶
雜記大功以上散帶(注小功緦輕初而絞之序疏小斂/之後主人拜賔襲絰於  東小功)¶
(以下皆絞之大功以上散此帶/垂不忍即成之至成服乃絞)¶
麻者不紳執玉不麻麻不加於采(注吉凶不相干也麻/謂絰也紳大帶也喪)¶
<pb:KR1d0051_WYG_033-3a>¶
(以要絰代大帶也麻不加於采衣采者不麻謂弁絰者/必服弔服是也采𤣥纁之衣  疏麻者不紳言著要絰)¶
(者不得復著大帶也故在喪以絰代紳執玉不麻者謂/平常執玉行禮不得服衰麻也案聘禮己國君薨至於)¶
(主國衰而出執玉得服衰絰者彼謂受主君小禮得以/凶服若行聘享大事則吉服故鄭云其聘享之事自若)¶
(吉也麻不加於采者謂弁絰之/麻不得加於𤣥衣纁裳之采也)¶
玉藻五十不散送(注送喪不散麻始衰不備禮之疏始/死三日之前要絰散垂三日  後乃)¶
(絞之至𦵏啓殯以後亦散垂旣𦵏乃/絞五十旣衰不能備禮故不散垂)¶
凡帶必有佩玉唯喪否(注喪主於哀去飾也/凡謂天子以至士)¶
服問凡見人無免絰雖朝於君無免絰唯公門有稅齊¶
<pb:KR1d0051_WYG_033-3b>¶
衰傳曰君子不奪人之喪亦不可奪喪也(注見人謂行/求見人也無)¶
(免絰絰重也稅猶免也有免齊衰謂不杖齊/衰也於公門有免齊衰則大功有免絰也)¶
檀弓婦人不葛帶(注婦人質不變重者至期除之卒哭/變絰而已  疏此論齊斬婦人帶要)¶
(絰也𦵏後卒哭變麻易葛婦人重要而質不變所重故/不葛帶至期除之卒哭直變絰而已大功以下輕至卒)¶
(哭並變為葛與男子同絰首/絰也婦人輕首重要故也)¶
　(陳澔曰禮婦人之帶牡麻結本卒哭丈夫去麻帶服/葛帶而首絰不變婦人以葛為首絰以易去首之麻)¶
　(絰而麻帶不變所謂不葛帶也旣練則男子除絰婦/人除帶婦人輕首重要故也然此謂齊斬之服若大)¶
　(功以下至卒哭則竝/變為葛與男子同)¶
<pb:KR1d0051_WYG_033-4a>¶
少儀葛絰而麻帶(注謂旣虞卒哭也帶所以自結束也/婦人質少變於喪之帶有除而無變)¶
(人疏此謂婦人旣虞卒哭其絰以葛易麻故云葛絰婦/  尚質所貴在要帶有除無變終始是麻故云麻帶也)¶
　(王志長曰案經載婦人喪服不及帶絰大約與男子/同爾案士喪禮婦人之帶牡麻結本注云婦人亦有)¶
　(首絰但言帶者記其異盖男子大功已上小斂帶皆/散垂成服乃絞婦人之帶小斂即結本不散垂此為)¶
　(異爾士虞禮云卒哭婦人脫首絰又本記注云婦人/亦苴絰則首絰直與男子同少儀云葛絰而麻帶正)¶
　(謂婦人卒哭後以葛絰易首之麻絰而要之麻帶不/變故云葛絰而麻帶也經文簡不必再出者多從略)¶
　(餘可類/推也)¶
雜記小斂環絰公大夫士一也¶
<pb:KR1d0051_WYG_033-4b>¶
檀弓弁絰葛而𦵏與神交之道也有敬心焉¶
間傳斬衰旣虞卒哭去麻服葛葛帶三重¶
期而小祥要絰不除男子除乎首婦人除乎帶男子何¶
為除乎首也婦人何為除乎帶也男子重首婦人重帶¶
除服者先重者易服者易輕者(自小斂環絰至此/詳見喪服變除篇)¶
　(陳祥道曰喪服有二帶絰帶象大帶絞帶象革帶斬/衰絰帶絞帶皆以麻齊以下絰帶以麻絞帶以布然)¶
　(絰帶之麻有苴者有牡者有澡者有不澡者有有本/者有絶本者其施之於身有散者有不散者斬衰苴)¶
　(絰齊衰大功繐衰小功牡麻絰殤而小功澡麻絰苴/者麻之有蕡者也牡者枲麻也澡者治莩垢者也苴)¶
<pb:KR1d0051_WYG_033-5a>¶
　(色惡澡色潔牡則不惡不潔而適輕重之中此所以/自齊衰至小功皆用之也儀禮謂叔父之下殤適孫)¶
　(之下殤昆弟之下殤大夫庶子為適昆弟之下殤為/姑姊妹女子子之下殤為人後者為其昆弟從父昆)¶
　(弟之長殤皆澡麻絰帶小記云下殤小功澡麻不絶/其本屈而反以報之服問曰麻之有本者變三年之)¶
　(葛鄭氏曰有本謂大功以上小功以下澡麻斷本旣/練遇麻斷本者於免絰之又曰小功之麻不變大功)¶
　(之葛以有本者為稅則大功以上有本小功以下絶/本小功雖絶本而不澡特下殤之在小功者澡之下)¶
　(殤在小功者澡之則於小功為輕以其在所降者不絶/其本則於小功為重以其本非小功也儀禮為人後)¶
　(者為其昆弟從父昆弟之長殤亦澡麻而小記特言/下殤小功指其本宗者言之也喪禮正小功無澡麻)¶
　(小記小功下殤有澡麻無斷本鄭氏曰小功以下澡/麻斷本失之矣小記曰君弔雖不當免時也主人必)¶
<pb:KR1d0051_WYG_033-5b>¶
　(免不散麻雜記曰大功以上散垂玉藻曰五十不散/送荀子曰喪之散麻則凡喪大斂以前旣啓之後皆)¶
　(免而散帶免必散帶而有所不散帶則君弔免而不/散麻是也凡服有受故大功以上成服之後又絞其)¶
　(帶之垂者殤之服無受故樛垂殤之帶不樛垂屈而/反以報之則下殤屈反絞之與長中異乎其有所糾)¶
　(而合者下殤小功凡此皆麻帶之别也記曰斬衰之/葛與齊衰之麻同齊衰之葛與大功之麻同大功之)¶
　(葛與小功之麻同小功之葛與緦之麻同此練而受/以葛者也喪服記曰公子為其妻縓冠葛絰帶此服)¶
　(輕而用/葛者也)¶
　　　　乾學案第四十二卷陳奠具絰帶條言絰帶¶
　　　　之制當與此參看¶
<pb:KR1d0051_WYG_033-6a>¶
¶
<pb:KR1d0051_WYG_033-7a>¶
¶
<pb:KR1d0051_WYG_033-8a>¶
　(先師朱文公曰首絰右本在上者齊衰絰之制以麻/根處著頭右邊而從額前向左圍向頭後却就右邊)¶
　(元麻根處相接即以麻尾藏在麻根之下麻根塔在/麻尾之上綴殺之有纓者以其加於冠外故須著纓)¶
　(方不脫落也一問絰帶之制曰首絰大一搤只是拇/指與第二指  圍腰絰較小絞帶又小於腰絰腰絰)¶
　(象大帶兩頭長垂下絞帶象革帶一頭有彄子以一/頭串於中而束之  又曰革帶是正帶以束衣者不)¶
　(專為佩而設大帶乃申束之爾申重也故謂之申婦/案士喪禮小斂馮尸主人括髮袒衆主人免于房)¶
　(人髽于室又士喪記曰旣馮尸主人絞帶衆主人布/帶喪大記曰婦人髽帶麻于房中以此觀之則知小)¶
　(斂馮尸之後括髮免髽之時主人已絞帶衆主人已/布帶婦人已帶麻特主人未襲絰爾藍田呂氏曰婦)¶
　(人不俟男子襲絰亦先帶麻者以其無絞帶布帶且/質略少變故因髽而襲絰也但喪服斬衰章疏云婦)¶
<pb:KR1d0051_WYG_033-8b>¶
　(人亦有絞帶布帶以備喪/呂氏云無絞帶布帶當考)¶
開元禮斬衰苴麻絰帶首絰大九寸左本在下繩纓五¶
分首絰去一以為要絰大七寸二分絞垂兩端相去四¶
寸婦人絰如男子男子又有絞帶小祥除首絰大祥去¶
絰用革帶婦人亦去絰禫仍革帶　齊衰牡麻絰帶首¶
絰大七寸二分右本在上繩纓五分首絰去一以為要¶
絰大五寸七分半布帶代絞帶齊衰三年及杖周不杖¶
周五月三月者其絰帶俱三升　大功殤及成人牡麻¶
<pb:KR1d0051_WYG_033-9a>¶
絰首絰大五寸七分半長殤及成人纓以繩中殤絰無¶
纓俱五分首絰去一以為要絰大四寸六分布帶繩纓¶
　小功殤及成人首絰大四寸六分五分首絰去一以¶
為要絰大三寸七分布帶婦人絰精麤如男子成人之¶
麻斷本　緦麻澡麻斷本以為絰大三寸七分五分首¶
絰去一以為要絰大二寸九分布帶¶
政和禮首絰之制斬衰以苴麻為首絰大九寸左本在¶
下齊衰以牡麻為首絰大七寸二分右本在上大功以¶
<pb:KR1d0051_WYG_033-9b>¶
牡麻為絰以繩為纓中殤無纓其大五寸七分小功成¶
人以牡麻為絰小功殤服以繰麻為絰皆大四寸六分¶
緦麻以繰麻為首絰其大三寸七分大功以上麻皆有¶
本小功以下麻絰皆斷本　要絰絞帶之制五分首絰¶
殺一以為要絰五分要絰殺一以為絞帶斬衰以麻齊¶
衰以下絰帶以麻絞帶以布麻有苴有牡有澡有不澡¶
有有本有絶本者皆如首絰之等¶
温公書儀斬衰以有子麻紐為首絰其大一扼左本在¶
<pb:KR1d0051_WYG_033-10a>¶
下五分去一以為要絰兩股相交兩頭結之各存麻本¶
散垂三尺其交結處兩旁各綴細白絹帶繫之使不脫¶
又以細繩帶繫於其上子為母布帶婦為姑以無子麻¶
為絰　齊衰布帶大功小功緦麻皆繫黒鞓角帶¶
家禮斬衰首絰以有子麻為之其圍九寸麻本在左從¶
額前向右圍之從頂過後以其末加於本上又以繩為¶
纓以固之如冠之制要絰大七寸有餘兩股相交兩頭¶
結之各存麻本散垂三尺其交結處兩旁各綴細繩繫¶
<pb:KR1d0051_WYG_033-10b>¶
之絞帶用有子麻繩一條大半要絰中屈之為兩股各¶
一尺餘乃合之其大如絰圍要從左過後至前乃以其¶
右端穿兩股間而反揷於右在絰之下　齊衰首絰以¶
無子麻為之大七寸餘本在右末繫本下布纓要絰大¶
五寸餘絞帶以布為之而屈其右端¶
　(楊復曰儀禮婦人有絰帶絰首絰也帶要帶也圍之/大小無明文大約與男子同卒哭丈夫去麻帶服葛)¶
　(帶而首絰不變婦人以葛為首絰而麻帶不變旣練/男子除絰婦人除帶其謹於變除之節若此家禮婦)¶
　(人並無絰帶之文/當以禮經為正)¶
<pb:KR1d0051_WYG_033-11a>¶
　丘濬家禮儀節補首絰(用有子麻帶黒色者為單股/繩約長一尺七八寸圓圍九)¶
　(寸或云只是大指與第二指一搤也先將麻頭安在/左邊當耳上却將其餘從頭前向右邊圍回頂後過)¶
　(至左邊原起頭處即以麻尾加在麻頭上綴殺之又/以細繩二條一繫在左邊原起麻頭上一繫在右邊)¶
　(當耳上以固結之各垂其末為纓如冠之制案知此/為單股者以家禮本注腰絰有兩股相交之說故知)¶
　(此為單/股也)腰絰(用有子麻兩股相交為麤繩圓圍七寸/有餘兩相交結之除圍身外兩頭各存)¶
　(散麻三尺未結待成服曰方結之/其交結處兩頭各綴細繩繫之)絞帶(用有子麻為/繩一條圓圍)¶
　(二三寸許初起長二尺就當中屈轉分為兩服各長/一尺結合為一彄子然後合兩股為一條比腰絰較)¶
　(小些圍腰從左過後至前乃以末稍串從彄子中過/反揷於右邊在絰之下如今人繫公服之革帶相似)¶
<pb:KR1d0051_WYG_033-11b>¶
　(腰案文公語録首絰大一搤腰絰較小絞帶又小於/  絰今家禮本注絞帶下謂其大如腰絰今擬較小)¶
　(為/是)¶
　婦人腰絰(用有子麻為之制如男子繫於大袖之上/未成服不散垂  案家禮婦人服制皆本)¶
　(書儀自大袖以下皆非古制今亦不敢擅有増損姑/因其舊而詳考其制如右又特補入腰絰一事者盖)¶
　(以禮男子重乎首婦人重乎帶存其一之最重者使/後人或因此復古也故旣補此而又詳考禮書以為)¶
　(婦人服制考證於後有志於復古者誠能參考以有/取焉使三代之時男女服制皆復其舊是亦朱子待)¶
　(後世之/意也)¶
　齊衰首絰(用無子麻為粗繩周圍七寸餘先將繩頭/安在右邊當耳上却將餘繩從額前向左)¶
<pb:KR1d0051_WYG_033-12a>¶
　(邊圍繞頂後過至右邊原起繩頭處却以繩尾藏在/繩頭之下繩頭塔在繩尾之上綴殺之又用布兩條)¶
　(約長二尺許廣寸半許用線綴在/首絰上左右兩邊垂下以為纓)腰絰(大五寸餘其/制一如斬衰)¶
　(而/小)絞帶(用布夾縫之約寛四寸許屈其右端尺許用/線綴之連下梢通長七八尺繫圍腰從左過)¶
　(後至前乃以其末梢穿過其右端屈轉/處之中而反插於右邊如今革帶之制)¶
　齊衰婦人腰絰(制如男子用/無子麻為之)¶
　大功首絰(圍五/寸餘)腰絰(四寸/餘)絞帶(同/上)¶
　小功首絰(圍四/寸餘)腰絰(三寸/餘)絞帶¶
　緦麻首絰(圍三/寸)腰絰(圍二寸竝用/熟麻為之)¶
<pb:KR1d0051_WYG_033-13a>¶
¶
<pb:KR1d0051_WYG_033-14a>¶
　¶
　¶
　¶
　¶
　¶
　¶
　¶
　¶
<pb:KR1d0051_WYG_033-14b>¶
　朱子語類問周丈以為苴絰著於冠武稍近上處廖¶
　丈以為繫冠於絰上絰在武下未知孰是朱子荅云¶
　絰當在武之外　問又案禮經五分去一以為帶始¶
　疑帶即絞帶續又勸齊衰以下帶用布不用麻則布¶
　帶必難以圍量喪服所指須有别義但未知絞帶大¶
　小以何為定書儀謂以細繩帶繫於其上恐指絞帶¶
　然絞帶以束腰絰以為禮則絰在上矣未知然否朱¶
　子荅曰吉服先繫革帶如今之皮束帶其外又有大¶
<pb:KR1d0051_WYG_033-15a>¶
　帶以申束衣故謂之紳凶服先繫絞帶一頭作環一¶
　頭穿之而反扱於腰間以象革帶絰帶則兩頭皆散¶
　垂之以象大帶此等處疏文甚詳何不熟考而問邪¶
　　問大帶束衣腰絰則之革帶以佩玉珮及事珮絞¶
　帶則之喪服無佩旣有腰絰絞帶何用朱子荅曰絞¶
　帶象革帶革帶是正帶以束衣者不專為佩而設大¶
　帶乃申束之爾　問三禮圖苴絰之製作繩一圈者¶
　而圈之又似以麻横纒與畫者不同而與先儒所言¶
<pb:KR1d0051_WYG_033-15b>¶
　環絰相似周丈云當只用一大繩自喪冠額前繞向¶
　後結之或以一繩兩頭為環别以小繩束其兩環然¶
　未明左本在下之制近得廖西仲畫圖乃似不亂麻¶
　本末紐而為繩屈為一圈相交處以細繩繫定本垂¶
　於左末屈於内似與左本在下之制相合不知當如¶
　何朱子荅曰未曉所疑然廖說近之　問書儀要絰¶
　交結處兩旁相綴白絹帶繫之周丈云綴小帶於衰¶
　服上以繫絰廖丈則謂以二小繩綴於腰絰相交處¶
<pb:KR1d0051_WYG_033-16a>¶
　以紐繫腰帶如大帶之紐約用組也二說孰是朱子¶
　荅云廖說與温公之說似是注疏本文可更考之¶
　(呂柟禮問絰也者實也明孝子之心也何以在首曰/冠尊不可以有加也今也加絰乎其上其心實有所)¶
　(重乎絰帶三寸自漢景帝始也古者首/絰圍九寸腰絰圍七寸三寸者緦絰也)¶
　(蒲道源西軒王先生行實家禮婦人無要絰先生則/以儀禮為主而用之但視男子之制為小爾童穉則)¶
　(絰而/不冠)¶
　　　杖¶
士喪禮三日成服杖(注旣殯之明日全三日始歠粥矣/  疏旣殯之明日者上厥明滅燎)¶
<pb:KR1d0051_WYG_033-16b>¶
(者是三日之朝行大斂之事今别言三日成服則除上/三日更加一日是四日矣而言三日者謂除死日數之)¶
(為三/日也)¶
旣夕記杖下本竹桐一也(注順其性也順疏本謂根/順其性者謂  木之性)¶
喪服小記苴杖竹也削杖桐也(疏苴者黯也至痛内結/必形色外章心如斬斫)¶
(貌必蒼苴所以衰裳絰杖俱備苴色也必用竹者以其/體圓性直履四時不改子為父禮申痛極自然圓足有)¶
(終身之痛故也故斬而用之無所厭殺削殺也削奪其/貌不使苴也必用桐者明其外雖被削而心本同也且)¶
(桐隨時彫落示外被削殺服從/時除而終身之心當與父同也)¶
虞杖不入於室祔杖不升於堂(注哀益衰敬彌至也/虞於寢祔於祖廟)¶
<pb:KR1d0051_WYG_033-17a>¶
　(陳澔曰虞祭在寢祭後不以杖入室祔祭/在祖廟祭後不以杖升堂皆哀殺之節也)¶
絰殺五分而去一杖大如絰(詳見/上)¶
練筮日筮尸視濯皆要絰杖繩屨有司告具而后去杖¶
筮日筮尸有司告事畢而后杖拜送賔(注臨事去/杖敬也)¶
庶子不以杖即位(注下適子也位/朝夕哭位也)父不主庶子之喪則¶
孫以杖即位可也(注祖不厭孫/孫得申也)父在庶子為妻以杖即¶
位可也(注舅不主妾之喪子得申也哭疏庶子不以杖/即位者適子得執杖進阼階  位庶子至中門)¶
(外而去之以下於適子也孫以杖即位可者父主適子/喪而有杖適子子不得以杖即位以辟祖故爾非厭也)¶
<pb:KR1d0051_WYG_033-17b>¶
(今父不主庶子喪則庶子子得杖即位也祖不厭孫孫/得申也庶子以杖即位可者父不主庶子之妻故得為)¶
(妻以杖即位也雜記云為妻父母在不杖亦是庶子而/云不杖者謂同宫者也若妻次子旣非冢嗣亦同妾子)¶
(之限/也)¶
　(陸佃曰庶子無厭有降若父為長子杖其子不以杖/即位是厭也非降也父雖不主庶子之喪孫猶不以)¶
　(杖即位作此記者見適孫有厭今祖不與因欲縁情/許之故曰可也下父在庶子為妻亦冢上蓋父不主)¶
　(庶子之喪則雖父在庶子為妻以杖即/位可也其曰可也則不以杖即位亦可)¶
婦人不為主而杖者姑在為夫杖(注姑不/厭婦)母為長子削¶
杖(注嫌服男子當杖竹也母為長/子服不可以重於子為己也)女子子在室為父母¶
<pb:KR1d0051_WYG_033-18a>¶
其主喪者不杖則子一人杖(注女子子在室亦童子也/無男昆弟使同姓為攝主)¶
(不杖則子一人杖謂長女也許嫁及二十而筓筓為成/人成人正杖也  疏舅主適婦喪則厭適子使不杖今)¶
(姑主子喪恐其厭婦明/姑雖為主不厭婦也)¶
　(陸佃曰婦人不杖為主而杖猶童子當室杖也今雖/不為主為夫杖為長子杖異於童子亦其情至且能)¶
　(病也曲禮曰士曰婦人雖曰婦人為夫為長子杖在/可以勉之域也若庶人非男子蓋不杖矣雖男子後)¶
　(世猶有以杖關轂而輠輪者/則先王不責婦人可知也)¶
　(方慤曰杖桐非所以服男子然母為長子/則杖之者以其所以服我者而報之也)¶
雜記為長子杖則其子不以杖即位(注辟尊者子疏其/子長子之  祖在)¶
<pb:KR1d0051_WYG_033-18b>¶
(不厭孫其孫得杖但與祖同/處不得以杖即位辟尊者)¶
為妻父母在不杖不稽顙(注尊者在不敢盡禮於私喪/也  疏此謂適子為妻父母)¶
(見存不敢為妻杖又不可為妻稽顙故云不杖不稽顙/案喪服云大夫為適婦為喪主父為己婦之主故不敢)¶
(為婦杖若父沒母在不為適婦之主為妻雖得杖而不/得稽顙不杖屬於父在不稽顙屬於母在故云父母在)¶
(不杖不/稽顙)¶
古者貴賤皆杖叔孫武叔朝見輪人以其杖關轂而輠¶
輪者於是有爵而后杖也(注記庶人失禮所由始也輪/人作車輪之官  疏關穿也)¶
(輠廻也謂作輪之人以扶病之杖關穿車轂中而廻轉/其輪於是有爵而后杖者以其爵位旣尊其杖不鄙䙝)¶
<pb:KR1d0051_WYG_033-19a>¶
(而許/用也)¶
喪大記君之喪三日子夫人杖五日旣殯授大夫世婦¶
杖子大夫寢門之外杖寢門之内輯之夫人世婦在其¶
次則杖即位則使人執之子有王命則去杖國君之命¶
則輯杖聽卜有事於尸則去杖大夫於君所則輯杖於¶
大夫所則杖(注三日者死之後三日也為君杖不同日/人君禮大可以見親疏也輯斂也斂者謂)¶
(舉之不以拄地也夫人世婦次於房中即位堂上堂上/近尸殯使人執杖不敢自持也子於國君之命輯杖下)¶
(成君不敢敵之也卜卜𦵏卜日也凡喪祭虞而有尸大/夫於君所輯杖謂與之俱即寢門外位也獨焉則杖君)¶
<pb:KR1d0051_WYG_033-19b>¶
(謂子也於大夫所杖俱為君杖不相下也拄疏子兼適/庶及世子也子大夫廬在寢門外得持杖  地行以至)¶
(寢門也寢門之内斂之不拄地殯柩在門内神明所在/故入門斂之也若庶子至寢門則去杖不得持入也此)¶
(大夫與子同者謂大夫特来不與子相隨也若與子相/随子杖則大夫輯子輯則大夫去杖故下文云大夫於)¶
(君所則輯杖是也次謂婦人居喪之地在房内位在堂/堂上有殯即位則不復自執也子有王命亦謂世子也)¶
(有天子命則對之不敢杖以尊王命國君謂鄰國之君/使人來弔雖與敵國而世子自卑未敢比成君故自斂)¶
(杖以敬彼君命也聽卜謂卜𦵏卜日也有事於尸謂虞/及卒哭祔祭事尸時也敬卜及尸故去杖也君謂世子)¶
(也若大夫與世子俱來在門外位大夫則輯杖敬嗣君/也若不與世子俱來而與諸大夫俱在門外位旣同是)¶
(為君杖無相敬下故/並得執杖拄地也)¶
<pb:KR1d0051_WYG_033-20a>¶
大夫之喪三日之朝旣殯主人主婦室老皆杖大夫有¶
君命則去杖大夫之命則輯杖内子為夫人之命去杖¶
為世婦之命授人杖(注大夫有君命去杖此指大夫之/子也而云大夫者通大夫有父母)¶
(之喪也授人杖與使人執之同也命疏内子卿妻若卿/大夫妻有夫及長子喪君夫人有  弔己者皆為夫人)¶
(之命去杖也若有君之世婦命弔則使人執/杖以自隨也世婦卑於夫人隨而不去也)¶
士之喪二日而殯三日之朝主人杖婦人皆杖於君命¶
夫人之命如大夫於大夫世婦之命如大夫(注士二日/而殯者下)¶
(大夫也士之禮死與往日生與來日此二日於死者亦/得三日也婦人皆杖謂主婦容妾為君女子子在室者)¶
<pb:KR1d0051_WYG_033-20b>¶
子皆杖不以即位(注子謂凡庶子也不/以即位與去杖同)大夫士哭殯則¶
杖哭柩則輯杖(注哭殯謂旣塗也哭柩謂啓後也大夫/士之子於父父也尊近哭殯可以杖天)¶
(子諸侯之子於父父也/君也尊逺杖不入廟門)弃杖者斷而弃之於隠者(注杖/以喪)¶
(至尊為人得而䙝之也子疏皇氏云子謂大夫士之庶/子也不以杖即位避適  也知此是大夫士庶子者下)¶
(大夫士哭殯哭柩是大夫士適子則知此是大夫士之/庶子也熊氏云此文承上君大夫士之喪下則此謂君)¶
(大夫士之庶子故注云子謂凡庶子義亦通也哭柩謂/啓後知非未殯之前者大夫士之喪未殯之前則未杖)¶
(也/)¶
檀弓公之喪諸達官之長杖(注謂君所命雖有官職不/達於君則不服斬○疏公)¶
<pb:KR1d0051_WYG_033-21a>¶
(者五等諸侯也達官國之卿大夫士被君命者也旣被/君命故稱達官也若遭君喪則備服衰杖不云衰從可)¶
(知也若府史之屬不達於君不服斬衰但服齊衰三月/耳故喪服齊衰三月章有庶人為國君若近臣閽寺之)¶
(屬雖無爵命但嗣君服/斬則亦服斬與此異也)¶
　朱子曰達官謂得自通於君者如内則公卿宰執與¶
　六曹之長九寺五監之長外則監司郡守得自通章¶
　奏於君者凡此皆杖次則不杖如太常卿杖太常少¶
　卿則不杖若太常卿闕則少卿代之杖¶
　　　　乾學案此條之解當以朱子為正若依注疏¶
<pb:KR1d0051_WYG_033-21b>¶
　　　　則是諸達官杖非達官之長杖矣¶
問喪或問曰杖者何也(注怪其/義各異)曰竹桐一也故為父苴¶
杖苴杖竹也為母削杖削杖桐也(注言所以杖者義/一也顧所用異爾)或¶
問曰杖者以何為也(注怪所/為施)曰孝子喪親哭泣無數服¶
勤三年身病體羸以杖扶病也(注言得杖/乃能起也)則父在不敢¶
杖矣尊者在故也堂上不杖辟尊者之處也堂上不趨¶
示不遽也此孝子之志也人情之實也禮義之經也非¶
從天降也非從地出也人情而已矣(注父在不杖謂為/母喪也尊者在不)¶
<pb:KR1d0051_WYG_033-22a>¶
(杖辟尊者之處不杖有事不/趨皆為其感動使之憂戚也)¶
喪服四制杖者何也爵也三日授子杖五日授大夫杖¶
七日授士杖或曰擔主或曰輔病婦人童子不杖不能¶
病也百官備百物具不言而事行者扶而起言而后事¶
行者杖而起身自執事而后行者面垢而已秃者不髽¶
傴者不袒跛者不踊老病不止酒肉凡此八者以權制¶
者也(注五日七日授杖謂為君喪也扶而起謂天子諸/侯也杖而起謂大夫士也面垢而已謂庶民也髽)¶
(婦人也男子免而/婦人髽髽或為免)¶
<pb:KR1d0051_WYG_033-22b>¶
開元禮斬衰苴竹杖其大如腰絰長齊其心本在下主¶
婦亦杖諸婦則不杖童子不杖其當室者則免而杖(童/子)¶
(及婦人不杖者以其不能病也然/而童子當室杖者尊其為喪子)大祥去杖　齊衰三¶
年齊衰杖周皆桐杖大如要絰通圓之長齊其心本在¶
下十三月小祥除(小祥除謂三年者其/期年者亦十三月除)¶
政和禮為父杖竹而苴為母杖桐而削其大皆如要絰¶
其長皆齊心¶
温公書儀為父截竹為杖髙齊其心本在下為母上圓¶
<pb:KR1d0051_WYG_033-23a>¶
下方亦本在下¶
家禮苴杖用竹髙齊心本在下　凡婦人皆不杖¶
齊衰三年　齊衰杖期用桐木為之上圓下方長齊心¶
圍五寸餘¶
　(楊復曰愚案家禮書儀服制婦人皆不杖與/問喪喪大記喪服小記不同恨未得質正)¶
　丘濬家禮儀節補杖(父用竹為之母用桐木削上圓/下方其長俱齊心圍九寸本在)¶
　(下案古禮衰服父斬母齊斬杖用竹齊杖用桐今制/父母俱服斬其冠裳之制並同獨於杖有異今從之)¶
　　　　乾學案削杖之制孔仲達陳可大輩謂削之¶
<pb:KR1d0051_WYG_033-23b>¶
　　　　使方以象地書儀家禮則謂上圓下方乃開¶
　　　　元禮獨謂削杖圓之而敖繼公引杜元凱說¶
　　　　證削杖為圓諸說紛紜如此然則當何從愚¶
　　　　謂小記言杖大如絰絰之形旣圓則杖形亦¶
　　　　圓可知况桐之言同謂其制同之於父也何¶
　　　　必取天圓地方之說乎書儀上圓下方亦以¶
　　　　其意為之爾較之孔疏益無所取象矣¶
　(呂柟禮問杖何以竹何以桐天地之體隂陽之義也/竹杖圓節著於外桐杖方心通於内也何以言苴言)¶
<pb:KR1d0051_WYG_033-24a>¶
　(削言苴貌若苴言削辨其為方也婦人何以不杖猶/童子不病之說也其後世乎古者君之喪三日子夫)¶
　(人杖五日大夫世婦杖大夫之喪三日主人主婦室/老杖士之喪三日主人主婦杖庶人亦杖者何父母)¶
　(之喪無貴賤一也以輪人關轂/輠輪而廢魯叔孫州仇之過也)¶
　(呂坤四禮疑父竹母桐父圓母方夫婦何以曰槐而/半之是齊體所分也桐邪竹邪槐邪不可必得土宜)¶
　(可也棺椁之餘可也天杖父以竹者觸處皆痛也桐/者痛同於父也圓象  也母削其下令方以象地也)¶
　(妻將何以昔者吾弟喪妻吾令槐木圓杖半分其下/生也比耦死也分形槐者懷也故持其半以象之不)¶
　(欲使同母也/妻為夫亦然)¶
　(汪琬曰或問禮無爵者非擔主不杖然則庶人居三/年之喪亦有不杖者與曰無之古人之居喪也哭踊)¶
<pb:KR1d0051_WYG_033-24b>¶
　(無算水漿不入口者三日旣殯食粥朝一溢米暮一/溢米如是則無不病者故曰非擔主而杖為輔病也)¶
　(夫安得有不杖者與今人之居喪也哭泣不哀飲食/居處如故其違禮也多矣而又逆億古人之不能病)¶
　(不亦悲夫其又或問婦人可以不杖乎曰婦人之不/杖也傳謂  不能病故也假令哀毁而能病則聖人)¶
　(許之矣豈遂禁其以杖即位乎然則傳也喪服小記/也或言杖或言不杖者盖兩相發明者也或又問婦)¶
　(人謂童女孔頴達之疏亦可信乎曰不然也/婦之言服也服事其夫也非未嫁女子之稱)¶
　　　　乾學案夫服斬衰古禮斬衰皆苴杖則夫杖¶
　　　　亦用竹也妻服齊衰古禮齊衰皆削杖則妻¶
　　　　杖亦用桐也吕氏改而用槐不知何本凡若¶
<pb:KR1d0051_WYG_033-25a>¶
　　　　此類古人已有定制從古可也何必剏為新¶
　　　　說乎¶
　　　屨¶
旣夕記屨外納(注納收餘也取疏外納者謂收餘/末向外為之  醜惡不事飾故也)¶
　(附喪服小功章注舊說小功以下吉屨無絇是疏以/小功輕非直喪服不見屨諸經亦不見其屨  以引)¶
　(舊說為證絇者案周禮屨人職屨皆有絇繶純純者/於屨口縁繶者牙底接處縫中有縧絇者屨鼻頭有)¶
　(飾為行戒吉時有行戒故有絇喪中無行戒故無/絇以其小功輕故從吉屨為其太飾故無絇也)¶
喪服小記齊衰三月與大功同者繩屨(注雖尊卑異於/恩有可同也)¶
<pb:KR1d0051_WYG_033-25b>¶
(疏繩屨以麻繩為屨齊衰為尊大功為卑而三/月為恩輕九月恩稍重制之在尊卑深淺之間)¶
檀弓練繩屨無絇(詳見喪服/變除篇)¶
周禮天官屨人掌王及后之素屨(注素屨者非純吉有/凶去飾者  疏素屨)¶
(者大祥時所/服去飾也)辨外内命夫命婦之散屨(注散屨亦/謂去飾)¶
開元禮斬衰菅屨外納(納其餘/於外)婦人屨亦如男子大祥¶
素屨婦人亦如之禫吉屨　齊衰三年屨内納　杖期¶
藨屨内納不杖期則麻屨　五月三月則繩屨　大功¶
繩屨　小功吉屨無絇　緦麻亦如之¶
<pb:KR1d0051_WYG_033-26a>¶
政和禮如開元禮¶
書儀斬衰著麤麻屨婦人同　齊衰麻屨婦人白屨¶
家禮斬衰屨麤麻為之婦人同¶
　(楊復曰附注儀禮菅屨菅屨草屨也家/禮菅亦麤麻為之恐當從儀禮為正)¶
　丘濬家禮儀節補屨(用菅草或麄麻為/之其餘末收向外)婦人麻鞵(用/麻)¶
　(為之或麄/生布亦可)齊衰屨(以草或麻為之/收其餘向内)婦人麻鞵(或用/布)大¶
　功屨(用布/為之)小功屨(用白布/為之)¶
　(楊復曰婦人屨經傳無明文惟周禮屨人云命婦有/散屨注云散屨去飾又云祭祀而有散屨者惟大祥)¶
<pb:KR1d0051_WYG_033-26b>¶
　(時/)¶
　(呂柟曰麻屨者繩屨也古者菅屨外/納練而後麻屨今也線履必也菅屨)¶
(附/)禮書繶絇純綦說¶
　　　繶¶
士虞禮曰足有縁之爵謂之繶爵則繶縁也鄭司農曰¶
赤繶黃繶以赤黃之絲為下縁鄭康成曰繶縫中紃正¶
義曰繶者互底相接之縫綴絛於其中¶
　　　絇¶
<pb:KR1d0051_WYG_033-27a>¶
屨人作句士冠士喪禮作絇鄭釋屨人曰絇謂之拘狀¶
如刀衣鼻著屨舄之頭以為行戒釋士喪禮曰綦結于¶
跗連絇者絇在屨頭以餘組連之止足折也賈公彦曰¶
絇謂屨頭以絛為鼻或謂用繒一寸屈之為絇絇所以¶
受繫穿貫者也盖絇以絲為之所以自拘戒猶幅所以¶
自偪束也童子不絇未能戒也喪屨無絇去飾也人臣¶
去國鞮屨不絇以喪禮處之也¶
　　　純¶
<pb:KR1d0051_WYG_033-27b>¶
儀禮曰純博寸鄭康成曰純縁也正義曰純以為口縁¶
　　　綦¶
儀禮組綦繫于踵又曰綦結于跗連絇内則曰屨著綦¶
莊周曰正緳繫綦鄭氏曰綦屨繫也所以拘止屨也綦¶
讀如馬絆綦之綦盖綦屬於跟後以兩端向前而結之¶
特死者連絇止足折也¶
　　　喪車¶
旣夕記主人乗惡車白狗幦蒲蔽御以蒲菆犬服木錧¶
<pb:KR1d0051_WYG_033-28a>¶
約綏約轡木鑣馬不齊髦主婦之車亦如之疏布裧貳¶
車白狗攝服其他皆如乗車(注詳/儀節)¶
周禮春官巾車王之喪車五乗木車蒲蔽犬&KR0860;尾櫜疏¶
飾小服皆疏(注木車不漆者鄭司農云蒲蔽謂羸蘭車/以蒲為蔽天子喪服之車漢儀亦然犬&KR0860;)¶
(以犬皮為覆笭故書疏為揟杜子春讀揟為沙𤣥謂蔽/車旁禦風塵者犬白犬皮旣以皮為覆笭又以其尾為)¶
(戈㦸之弢麤布飾二物之側為之縁若攝服云服讀為/箙小箙刀劒短兵之衣此始遭喪所乗為君之道尚微)¶
(備姦臣也書曰以虎賁百人逆子釗亦為備焉及疏木/車不漆者喪中無飾後至禫乃漆之此明木車  下素)¶
(車等皆未漆也先鄭云謂臝蘭車者此舉漢時有蠃長/蘭乗不善之車故舉以說之也云犬&KR0860;以犬皮為覆笭)¶
<pb:KR1d0051_WYG_033-28b>¶
(者古者男子立乗須馮軾軾上取皮覆之故云犬&KR0860;𤣥/謂蔽車旁禦風塵者上文重翟厭翟之等為蔽皆是禦)¶
(風塵故知此蔽亦是蔽風塵也云犬白犬皮者士喪記/主人乗惡車白狗幦是也云旣以皮為覆笭又以其尾)¶
(為戈㦸之弢者明&KR0860;與櫜共用大櫜則弢也云麄布飾/二物之側為之縁者案喪服齊衰已下皆稱疏禮之通)¶
(例凡皆疏布者皆據大功布而言若然則以八升布為/二物之縁也云若攝服者案旣夕記云貳車白狗攝服)¶
(注云攝猶縁也狗皮縁服差飾也小箙刀劔短兵之衣/者此小箙即旣夕記云主人乗惡車白狗幦蒲幦大服)¶
(鄭彼注云笭閑兵服以犬皮為之是也云此始遭喪所/乗者此喪車五乗貴賤皆同乗之是以士喪禮主人乗)¶
(惡車鄭注引雜記曰端衰喪車皆無等然則此惡車王/喪之木車也是其尊卑同也云為君之道尚微備姦臣)¶
(也者案士喪有大服則此小服亦是其常今言為君之/道尚微備姦臣者此言非為小兵服以戈㦸人君乃有)¶
<pb:KR1d0051_WYG_033-29a>¶
(之然則備姦臣為尾櫜戈㦸而言也引書曰者顧命文/彼以成王崩子釗康王也康王常在尸所以為適子故)¶
(使康王出鄉門外以虎賁百人更以太子之禮迎之别/於庶子必用虎賁備姦臣者證人君有戈㦸亦是備姦)¶
(臣/)¶
　(黃度曰康成以尾櫜以犬尾為戈㦸之弢小服刀劔/短兵之服始遭喪所乘為君之道尚微備姦臣未必)¶
　(然疏家引禮喪車無等亦恐未盡此言王之喪車五/等則非諸臣之制鄭自始遭喪至禫次五等恐當如)¶
　(此或曰喪車尾櫜疏飾小服皆疏尾末也車/之大木末皆布韜之以為飾小木則皆布之)¶
素車棼蔽犬&KR0860;素飾小服皆素(注素車以白土堊車也/棼讀為薠薠麻以為蔽)¶
(其&KR0860;服以素繒為縁此卒哭所乘為君之道益著在車/可以去戈㦸  疏鄭知素車以白土堊者爾雅釋宮云)¶
<pb:KR1d0051_WYG_033-29b>¶
(地謂之黝牆謂之堊堊謂以白土為飾則此素車亦白/土為飾可知云棼讀為薠薠麻者義取用麻為蔽之意)¶
(云其&KR0860;服以素繒為縁者禮之通側素有二種其義有/色飾者以素為白土義有以繒為飾即以素為繒故鄭)¶
(釋二素以白繒别釋之也云此卒哭所乗者案士虞禮/卒哭丈夫說絰帶于廟門外婦人說首絰下說帶是卒)¶
(哭變服即易車案喪服大功章注云凡天子諸侯卿大/夫旣虞士卒哭而受服此鄭云卒哭據士而言也云為)¶
(君之道益著在車可以去戈㦸者以/經不云尾櫜明去戈㦸故為此解也)¶
　(王安石曰素車蔽&KR0860;服皆素則少變而飾以/素不皆疏矣盖後車變而弭吉以至於喪除)¶
　(黃度曰素車素飾不言尾櫜因上文且言小服皆素/則尾櫜可知漢文帝遺詔無布車及兵器其制至漢)¶
　(猶在薻車以下不言小服則/如常車施革駹車反漸漆矣)¶
<pb:KR1d0051_WYG_033-30a>¶
薻車薻蔽鹿淺&KR0860;革飾(注故書薻作&KR2072;杜子春&KR2072;讀為/華藻之藻直為華薻也𤣥謂藻)¶
(水草蒼色以蒼土堊車以蒼繒為蔽也鹿淺&KR0860;以鹿夏/皮為覆笭又以所治去毛者縁之此旣練所乗  疏鄭)¶
(為蒼色者且藻之水草見為蒼艾色也云鹿淺&KR0860;以鹿/夏皮為覆笭者夏時鹿毛新生為淺毛故鄭云鹿夏皮)¶
(為覆笭也云又以所治去毛者縁之者以經云革飾皮/去毛曰革故以去毛言之云此旣練所乘者王喪十三)¶
(月練是變除之節故/知此即旣練所乗也)¶
　(王安石曰革不言/色蓋如素車用素)¶
駹車雚蔽然&KR0860;髤飾(注故書駹作龍髤為軟杜子春云/龍讀為駹軟讀為桼垸之桼直謂)¶
(髤桼也𤣥謂駹車邊側有漆飾也雚細葦席也以為蔽/者漆則成藩即吉也然果然也髤赤多黒少之色韋也)¶
<pb:KR1d0051_WYG_033-30b>¶
(此大祥所乗此疏後鄭知駹為邊側之飾者以下文漆/車全有漆則  時未全為漆故知駹是邊側少有漆也)¶
(云漆則成藩者下文藩蔽者因此舊蔽而漆之則藩者/以此為本故云漆則成藩也云然果然也者果然獸名)¶
(是以賈氏亦云然獸名也云髤赤多黒少之色韋也知/色如此者案下注雀黒多赤少故知此髤是赤多黒少)¶
(者也云此大祥所乘者以二十五月大/祥除服之節故知此車是大祥所乗也)¶
　(王安石曰髤與雀不言物蓋如薻/車用革鄭康成曰此大祥所乘)¶
漆車藩蔽豻&KR0860;雀飾(注漆車黒車也藩今時小車藩漆/席以為之豻胡犬雀黒多赤少之)¶
(色韋也此禫所乘及疏知漆是黒者凡漆不言色者皆黒/且大夫所乘黒車  篆縵之飾直得黒名是凡車皆黒)¶
(漆也鄭知漆席以為之者以其席即上文雚上注云漆/即成藩是也云豻胡犬者謂胡地之野犬云雀黒多赤)¶
<pb:KR1d0051_WYG_033-31a>¶
(少之色韋也者鄭以目驗雀頭黒多赤少雀即緅也此/禫所乗者以二十七月禫祥之節素縞麻衣而服禫服)¶
(朝服綅冠故知當禫所乘也案下文大夫乘墨車士乗/棧車皆吉時所乗之車旣言天子至士喪車五乗尊卑)¶
(等則大夫士禫亦得乗漆車所以大夫/士禫即乗漆車與吉同者禮窮則同也)¶
　(李嘉㑹曰喪車五乘必有蒲棼藻雚藩為之蔽者居/喪衣服麄惡形貌毁瘠不可見人人亦不可見已故)¶
　(有蔽以自遮也又用犬鹿然豻之皮以為旗者盖喪/服之中雖不治人事而防身之道不可不謹獸之害)¶
　(人以其皮而為之防亦示服猛之義然喪車旣無他/飾而戈㦸之弢與小服刀劔短兵之類必言之者自)¶
　(衞其身不可不謹與書曰虎賁百人迎子釗于南門/者是也又喪車五乘貴賤皆同者惟喪不辨貴賤自)¶
　(天子達於庶人皆終三年之喪故/有官者必曰解官持服與無官同)¶
<pb:KR1d0051_WYG_033-31b>¶
　(劉彛曰三年之喪皆乘惡車謂木車也齊衰之喪皆/乘素車大功之喪皆乘薻車小功之喪皆乘駹車服)¶
　(緦者乘/漆車)¶
雜記端衰喪車皆無等(注喪車惡車也喪者衣衰及所/乘之車貴賤同孝子於親一也)¶
(衣衰言端者𤣥端吉時常服喪之衣衰當如之而疏端/正也吉時𤣥端服身與袂同以二尺二寸為正  喪衣)¶
(亦如之以其綴六寸之衰於心前故曰端衰等等差也/喪之衣衰及惡車天子至士制度同無等差之别也案)¶
(鄭注巾車喪車凡五等木車始遭喪所乗素車卒哭/所乘薻車旣綀所乘駹車大祥所乘漆車禫所乘)¶
　(陸佃曰衰制雖等其布之精麤則有/差也據衰與其不當物也寧無衰)¶
　讀禮通考卷三十三¶
