# -*- mode: mandoku-view -*-
#+TITLE: 讀禮通考
#+DATE: 2015-09-23 09:38:00
#+PROPERTY: JUAN 102
<pb:KR1d0051_WYG_102-1a>¶
欽定四庫全書¶
　讀禮通考卷一百二　　刑部尚書徐乾學撰¶
　　變禮二¶
　　　並有喪¶
曽子問曽子問曰並有喪如之何何先何後(注並謂父/母若親同)¶
(者同/月死)孔子曰葬先輕而後重其奠也先重而後輕禮也¶
自啓及葬不奠(注不奠務/於當葬者)行葬不哀次(注不哀次輕/於在殯者)反¶
葬奠而後辭於殯遂脩葬事(注殯當爲賔聲之誤也辭/於賔謂告將葬啓期也)¶
<pb:KR1d0051_WYG_102-1b>¶
其虞也先重而後輕禮也(疏並謂父母親同謂祖父母/及世叔兄弟父喪在殯先葬)¶
(母之時從啟母殯之後至葬柩欲出之前唯設母啟殯/之奠朝廟之奠及祖奠遣奠不於殯宫爲父設奠但不)¶
(奠者不朝夕更改新奠仍有舊奠存也次謂大門外之/右平生待賔之處葬柩車出門至此孝子悲哀柩車暫)¶
(停今爲父喪在殯故行葬母之時出門外孝子不得爲/母申哀於所次之處遂行而去所以然者若此悲哀恐)¶
(輕於在殯也反葬奠者謂葬母還反於父殯宫而設奠/也奠父之後孝子告賔以明日啟父殯期節既告賔賔)¶
(出之後遂脩營葬父之事所以葬則先輕奠則先重者/皇氏云葬是奪情故從輕者爲首奠是奉養故令重者)¶
(居先也重喪所以不奠者若營奠父事恐葬事遲睌務/欲輕喪在先當葬者使其速畢故也不奠不據先葬者)¶
(葬是喪之大事永離宫室不可以不奠也虞是奠之類/故亦先重後輕也案崇精問曰葬母亦朝廟否其虞父)¶
<pb:KR1d0051_WYG_102-2a>¶
(與母同日異日乎焦氏答曰婦未廟見不朝廟耳内豎/職云王后之喪朝廟則爲之蹕也是母喪亦朝廟明也)¶
(虞當異/日也)¶
　(張子曰葬先輕奠先重古者掘壙而葬既並有喪則/先葬者必不復土以待後葬者之入相去日近故也)¶
　(葬先輕而後重/禮成於重者)¶
　(吕大臨曰古之並有喪各行葬虞之禮不相合所以/致其哀所謂葬先輕後重直謂自家遣而行之既葬)¶
　(然後再舉後喪耳今必不能然則在量宜處之或以/先喪前期而葬亦可行之次序自當尊卑有序世俗)¶
　(之議無義/不可取)¶
　(呉澄曰辭於殯不須改殯爲賔盖/告殯以啟期既啟乃遂脩葬事)¶
<pb:KR1d0051_WYG_102-2b>¶
喪服小記父母之喪偕先葬者不虞祔待後事其葬服¶
斬衰(注偕俱也謂同月若同日死也先葬者母也葬服/斬衰者喪宜從重也假令父死在前月而同月葬)¶
(猶服斬衰不葬不變服也言其葬服斬衰則虞祔各以/其服矣及練祥皆然卒事反服重  疏葬母既竟不即)¶
(虞祔更修葬父之禮也所以不即虞祔者虞祔稍飾竟/父喪在殯未母為虞祔也待後事者謂葬父也葬父)¶
(先虞父乃虞母所謂祭先重而後輕也葬母亦服斬衰/以父未葬不得變服也斬衰但以葬爲文明爲母虞祔)¶
(練祥皆/齊衰也)¶
　(黄叔陽曰此言親喪同時之禮並有父母之喪其恩/同則宜其禮同然必先葬母而後葬父以葬先輕而)¶
　(後重尊無二上也葬即虞祔常禮也然先葬者不虞/祔必待葬父畢爲父虞祔而後爲母虞祔以祭先重)¶
<pb:KR1d0051_WYG_102-3a>¶
　(而後輕母厭於父也葬父以斬衰葬母以齊衰亦常/禮也然葬母之時亦服斬衰以服當從重父未葬不)¶
　(敢變/服也)¶
雜記父母之喪將祭而昆弟死既殯而祭如同宫則雖¶
臣妾葬而后祭祭主人之升降散等執事者亦散等雖¶
虞附亦然(注將祭謂練祥也言若同宫則是昆弟異宫/也古者昆弟異居同財有東宫有西宫有南)¶
(宫有北宫有父母之喪當在同宫而在異宫者疾病或/歸也主人適子散等栗階爲新喪略威儀  疏殯後乃)¶
(祭今不待葬後者兄弟輕殯後便可行吉祭也但此謂/異宫者耳若同宫雖臣妾之卑猶待葬後乃行父母祭)¶
(也所以爾者吉凶不相干故喪服傳云有死於宫中者/則爲之三月不舉祭庾氏云小祥之祭已涉於吉尸柩)¶
<pb:KR1d0051_WYG_102-3b>¶
(至凶故不可相干其虞祔則得爲之若喪柩即去者則/亦祭不待於三月可知矣下言祭猶謂二祥祭散栗也)¶
(等階也吉祭則涉級聚足喪祭則栗階故云散等也祥祭/宜涉級為有兄弟喪少威儀故散等也助祭者亦栗階)¶
(也雖虞祔亦然者謂主人至昆弟虞祔/而行父母二祥祭執事者亦散等也)¶
曽子問曽子問曰大夫士有私喪可以除之矣而有君¶
服焉其除之也如之何孔子曰有君喪服於身不敢私¶
服又何除焉(注重喻輕也私喪家之喪也喪/服四制曰門外之治義斷恩)於是乎有¶
過時而弗除也君之喪服除而后殷祭禮也(注謂主人/也支子則)¶
(否爲疏門外之治義斷恩若身有君服後遭親喪則不/敢  親制服也又何除焉者謂喪成服爲重始除服爲)¶
<pb:KR1d0051_WYG_102-4a>¶
(輕末在親始重之日尚不獲申況輕末之時而可行乎/殷祭謂小大二祥祭也以其禮大故曰殷言初乃爲身)¶
(有君服不敢爲親私除若君服除後乃可爲親行私喪/二祥之祭以申孝心也庾蔚之云今月除君服明月可)¶
(小祥猶若久喪不葬者也若未有君服之前私服已小/祥者除君服後但大祥而可也謂主人支子則否者主)¶
(人謂適子仕宦者適子主祭祀故二祥待除君服而後/行也若支子仕宦雖不得除私服而其家適子已行祥)¶
(祭庶子於後無所/復追祭故曰否也)¶
曽子曰父母之喪弗除可乎(注以其有終身之憂變疏/曽子又疑云聖人制  受)¶
(之期情禮之殺使送死有已復生有節是不許人子有/不除之喪若適子除君服後乃有殷祭之事如久喪不)¶
(葬者此則可解若庶子除君服後無復殷祭之事是/其爲父母之服一生不有除說之事此於禮可乎)¶
<pb:KR1d0051_WYG_102-4b>¶
孔子曰先王制禮過時弗舉禮也非弗能勿除也患其¶
過於制也故君子過時不祭禮也(注言制禮以爲民中/過其時則不成禮)¶
(疏言今日不追除服者非是不能除改也爲此不除正/是患其過於聖人之禮制也又引君子過時不祭之事)¶
(以證之謂春雨露既濡君子履之怵惕思親故設祭若/春時或有事故不得行祭至夏乃行夏祭不復追補春)¶
(祭是過時不祭以爲禮也過時所以不追者假令春夏/祭本爲感春夏而祭至秋非時故不追也且今年春夏)¶
(雖過時至明年㑹應復有春夏/故當時則祭過時不補前祭也)¶
　(熊過曰曽子問父母之喪弗除可乎謂可以除之賢/者之過也故孔子以中道答之而遂及於過時不祭)¶
　(夫所謂祭盖通凡祥禫之祭須及期耳孔氏不得其/義以庶子除君服不祭當之欲以兹義蒙上文於斯)¶
<pb:KR1d0051_WYG_102-5a>¶
　(有大誤焉問者各爲一事孔氏乃強使爲一庸非誤/乎且孔氏既以爲支子之禮今孔子所答乃止云過)¶
　(時不祭而不云適子已行祥祭則非支子矣湛子不/察而因其誤予勸於鄭氏之説盖無有也從鄭氏)¶
曽子問曰君薨既殯而臣有父母之喪則如之何孔子¶
曰歸居于家有殷事則之君所朝夕否(注殷事朔月月/半薦新之奠也)¶
(之疏君殯既訖君無所事父母新喪故歸家以治父母/  喪若君喪有朔月月半薦新大事則適君所哭君凡)¶
(常朝夕則不往哭君惟在家爲父母治喪若父母之喪/既殯而後有君喪則歸君所已家有殷事之時則來歸)¶
(家平常朝夕則不來恒在君處也君薨殯後親死是君/喪在前親喪在後親喪痛甚故恒居於家隆於父母也)¶
曰君既啓而臣有父母之喪則如之何孔子曰歸哭而¶
<pb:KR1d0051_WYG_102-5b>¶
反送君(注言送君則既葬而歸也歸哭者服君服而歸/不敢私服也  疏歸哭父母而反往送君既葬)¶
(畢還來歸家而治父母之喪以此言之父母之喪既啟/而有君喪則亦往哭於君所反送父母父母葬畢而居)¶
(君所也鄭云既葬而歸者送君葬罷即歸不待君之虞/祭也其祔與卒哭未知臣往與否不敢私服者謂歸哭)¶
(父母猶服君服不私服也上文云有君/喪服於身不敢私服故知不私服也)¶
曰君未殯而臣有父母之喪則如之何孔子曰歸殯反¶
于君所有殷事則歸朝夕否(疏歸殯父母訖反于君所/以殯君恒在君所家有殷)¶
(事之時則暫歸於家若尋常朝夕則不得歸也盧氏云/歸殯反于君所者人君五日而殯故可以歸殯父母而)¶
(往殯君也若其臨君之殯日則歸哭父母而來殯君殯/君訖乃還殯父母也以此言之臣有父母之喪未殯而)¶
<pb:KR1d0051_WYG_102-6a>¶
(有君喪去君殯日雖逺秖得待殯/君訖而還殯父母以其君尊故也)¶
大夫室老行事士則子孫行事(注大夫士其在君所之/時則攝其事  疏大夫)¶
(士有殷事在君所之時及朝夕恒在君所之時則在家/朝夕之奠有闕奠不可廢其大夫尊遣室老攝行其事)¶
(士卑則子孫/攝行其事也)¶
大夫内子有殷事亦之君所朝夕否(注謂夫之君既殯/而有舅姑之喪者)¶
(内子大夫妻也妻爲夫之君如婦爲舅姑服齊衰有疏/此明婦人之進止内子者卿之適妻君既殯而婦  舅)¶
(姑之喪歸居于家君有殷事之時亦之君所云亦者亦/同其夫也非但夫往君所妻亦徃君所也若尋常朝夕)¶
(則不往君所舉此一條婦同於夫則君既啓/及君未殯而有舅姑之喪其禮悉同夫也)¶
<pb:KR1d0051_WYG_102-6b>¶
曽子問曰君之喪既引聞父母之喪如之何孔子曰遂¶
既封而歸不俟子(注遂遂送君也封當爲窆子嗣君也/  疏君喪既引在塗遂送君葬不待)¶
(子而先還若待封墳既畢必在子還之後今經云/既封而歸非封墳也故知封當爲窆窆下棺也)¶
　(胡銓曰封墳即歸不在子還之後鄭意謂子亦當速/反而虞不俟封墳故讀封爲窆然長子歸虞餘子封)¶
　(墳乃歸也/封如字)¶
曽子問曰父母之喪既引及塗聞君薨如之何孔子曰¶
遂既封改服而往(注改服括髪徒跣布深衣扱上衽不/以私喪包至尊  疏親始死笄纚小)¶
(斂始括髪今臣聞君喪即括髪不笄纚者若尋常是吉/忽聞君喪故去冠而笄纚今臣有父母之喪葬在於塗)¶
<pb:KR1d0051_WYG_102-7a>¶
(首先服免忽聞君喪若著其笄纚則與/尋常吉同以首不可無飾故括髪也)¶
檀弓有殯聞逺兄弟之喪哭于側室無側室哭于門内¶
之右同國則往哭之(注哭于側室/嫌哭殯也)¶
有殯聞逺兄弟之喪雖緦必往非兄弟雖鄰不往(注雖/緦必)¶
(往親骨肉也雖鄰/不往疏無親也)¶
　(方慤曰緦最服之輕者服之輕猶必往況其重者乎/盖同姓之恩隆故也鄰最居之近者居之近猶不往)¶
　(況其逺者乎盖異姓之恩殺故也然而三年之喪不/弔則雖緦必往者非謂三年之殯矣大功未葬不弔)¶
　(則雖鄰不往者止謂/大功以上之殯而已)¶
<pb:KR1d0051_WYG_102-7b>¶
雜記如三年之喪則既顈其練祥皆行¶
王父死未練祥而孫又死猶是附於王父也(注附當作/祔王父既)¶
(祔則孫可祔焉孫疏禮孫死祔祖今祖/喪雖未二祥而  死亦得祔於祖也)¶
　(方慤曰王父雖未練祥而/孫得祔者以昭穆同故也)¶
有殯聞外喪哭之他室入奠卒奠出改服即位如始即¶
位之禮(疏有殯謂父喪未葬柩在殯宫者也外喪謂兄/弟喪在逺者也他室别室也若聞外喪哭于殯)¶
(宫則嫌是哭殯于别室故明所哭者爲新喪也明日之/朝著重喪之服入奠殯宫及下室卒奠而出改已重喪)¶
(服著新死未成服之服即他室/之位如昨日聞喪即位時也)¶
<pb:KR1d0051_WYG_102-8a>¶
通典有殯聞逺兄弟之喪鄭記問曰或言往哭或言側¶
室或言他室不同何也又雜記云三年之喪雖功衰不¶
弔如何復服其服而往雖緦必往亦當服其服不王瓚¶
答曰檀弓言往哭不分輕重通三年當往也雜記斬衰¶
言功衰乃服其服而往則齊衰亦於功衰乃服其服也¶
哭他室者爲外兄弟明皆當先哭乃行耳異國則不往¶
也(蜀譙周云禮哭于門内之右明爲變位也後日之哭/既朝與其殯卒事出改服即位如初亦三日五哭也)¶
　(王廷相曰並有父母之喪如之何曰記有之其葬也/先輕而後重其奠也虞也先重而後輕曰今也同葬)¶
<pb:KR1d0051_WYG_102-8b>¶
　(而並奠同虞而並祔也何如曰父母之親同也今之/法制服斬同也無厭也葬奠虞祔皆反乎古同服而)¶
　(稱情簡易而便事亦/猶夫行古之道也)¶
　(蔡虚齋集先生提學江西時饒州府學生周鴻呈母/董氏𢎞治十六年八月故次年閏七月父故鴻居喪)¶
　(三十九个月母喪雖終父喪尚闕一十五个月況廬/墓未滿二年乞容在外廬墓私補父服先生移文曰)¶
　(先王制禮不容少有過不及之差周鴻母喪一載繼/喪父則父母之哀一時俱已作於其心而父母之服)¶
　(及一切喪事俱不容不並行於外矣乃今於母喪二/十七个月之外復脩父服則是母服未滿之先其哀)¶
　(父之念能遏之使不行格之使有待乎宜無是理也/盖雖過厚之義實非中正之行吾所期於鴻者要在)¶
　(爲善於獨不/求甚異於人)¶
<pb:KR1d0051_WYG_102-9a>¶
　(何孟春曰宋㑹要寶元中王恪言父母相繼亡沒乞/通持五十四月服詔許通持服案此必父喪在母前)¶
　(父服將終母/繼亡乃爾)¶
　　　　乾學案詳見第三十四卷兼服篇當與此篇¶
　　　　參考¶
　　　卒於道(即黄氏/道有喪)¶
曽子問曽子問曰君出疆以三年之戒以椑從君薨其¶
入如之何(注其出有喪備疑喪入必異也戒猶備也謂/衣衾也親身棺曰椑其餘可死乃具也  疏)¶
(親身棺者天子椑内猶有水兕公椑内猶有兕諸侯以/椑爲親身也其餘死乃具者謂除椑之外大棺與屬若)¶
<pb:KR1d0051_WYG_102-9b>¶
(在家年老亦死前爲之今出疆椑/從年未老故大棺等死後乃具也)孔子曰共殯服(注此/謂君)¶
(已大斂殯服謂布深衣苴絰散帶垂殯時主人所服共/之以待其來也其餘殯事亦皆具焉  疏知此謂大斂)¶
(者以下文如小斂故知也案士喪禮小斂苴絰大鬲散/帶垂又禮親始死布深衣至成服以來不改故知殯服)¶
(布深衣苴絰散帶垂其首服崔氏云小斂之前大夫士/皆素冠小斂括髮之後士加素冠大夫加素弁其餘殯)¶
(事亦皆具者以殯/不可闕亦皆具焉)則子麻弁絰疏衰菲杖(注棺柩未安/不忍成服於)¶
(外也麻弁絰者布弁而加環絰也布弁如爵弁而用布杖者/為己病  疏身著疏衰疏衰是齊衰也足著菲屨菲謂藨屨)¶
(也案士喪禮云三日成服今君喪在外仍著麻弁疏衰/故知不忍成服於外也布弁謂吉布十五升與子游麻)¶
(衰及詩云麻衣如雪同知加環絰者雜記云小斂環絰/是也布弁如爵弁而用布者案檀弓云周人弁而葬殷)¶
<pb:KR1d0051_WYG_102-10a>¶
(人冔而葬冔是殷之祭冠明弁絰似周之祭冠故知爵/弁也杖爲己病者以士喪禮服杖同時今服未成而已)¶
(杖故云爲/己病也)入自闕升自西階(注闕謂毁宗也柩毁宗而/入異於生也升自西階亦)¶
(異生也所毁宗殯宫門西也於此正棺而服殯服既塗/而成服殷柩出毁宗周柩入毁宗禮相變也  疏謂柩)¶
(入宫之時毁殯宫門西邊牆而入也必西階者以柩自/外來如賔客然故就客位也鄭以闕爲毁宗者謂毁此)¶
(宗廟之牆其處空闕故謂之闕也柩毁宗而入異於生/者公羊定元年癸亥公之喪至自乾侯戊辰公即位正)¶
(棺於兩楹之間然後即位注云正棺者象既小斂夷於/堂也於此之時服殯服也既塗而成服者謂菆塗既畢)¶
(而成服也檀弓云毁宗躐行殷道也既云毁宗始云/躐行先毁宗後躐行是從内而出故云殷柩出毁宗)如¶
小斂則子免而從柩(注謂君己小斂也主人布深衣不/髺髪者行逺不可無飾  疏士喪)¶
<pb:KR1d0051_WYG_102-10b>¶
(禮從死至成服主人皆著深衣故知小斂主人布深衣/也士喪禮云小斂主人髺髪今著免者以在外逺行不)¶
(可無飾故/著免也)入自門升自阼階(注親未在棺不忍異入使/如生來反  疏入自門不)¶
(自闕也升自阼/階不由西階也)君大夫士一節也(疏言上來從柩之儀/更無尊卑之異也)¶
　(陸佃曰服事也言君薨大斂而入則内共殯事矣言/殯則斂見言斂則殯不見且言大斂於升自西階不)¶
　(協子以麻爲弁變於弔服盖弁絰三麻弁絰爲重皮/弁絰次之爵弁絰又次之入自闕所謂觀闕是也宗)¶
　(廟在庫門外雉門内故君出疆薨入自闕/大斂于阼殯于客位故入自闕升自西階)¶
雜記諸侯行而死於館則其復如於其國如於道則升¶
其乘車之左轂以其綏復(注館主國所致舍復招魂復/魄也如於其國主國館賔予)¶
<pb:KR1d0051_WYG_102-11a>¶
(使有之得升屋招用衮衣也如於道道上廬宿也升車/左轂象升屋東榮綏當爲緌謂旌旗之旄也去其旒而)¶
(用之異於生也屋疏車以南面爲正則左在東也升車/左轂象在家升  東榮其五等之復人數各如其命數)¶
(今轂上狹則不知以幾人崔氏云一人而己若在國中招/魂則衣各用其上服今在路死則招用旌旗之綏亦兾)¶
(魂魄望見識之而還也若王喪於國而復於四郊亦/建綏而復周禮夏采云以乘車建綏復于四郊是也)其¶
輤有裧緇布裳帷素錦以爲屋而行(注輤載柩將殯之/車飾也輤取名於)¶
(櫬與蒨讀如蒨斾之蒨櫬棺也蒨染赤色者也將葬載/柩之車飾曰栁裧謂鼈甲邊縁緇布裳帷圍棺者也裳)¶
(帷用緇則輤用赤矣輤象宫室屋其中小帳櫬覆棺者/若未大斂其載尸而歸車飾皆如之  疏輤謂載柩之)¶
(車有裧者謂輤之四旁有物裧垂鼈甲邊縁緇布裳帷/者輤下棺外用緇色之布爲裳帷以圍繞棺也素錦以)¶
<pb:KR1d0051_WYG_102-11b>¶
(爲屋者於此裳帷之中又用素錦以爲屋小帳以覆棺/也將葬之車飾曰柳者證此經非將葬車也裧謂鼈甲)¶
(邊縁者覆説輤象鼈甲覆於棺上中央隆髙四面漸下/裧象邊縁垂於輤之四邊與輤連體則亦赤也若葬車)¶
(之飾則上用/荒不用輤也)至於廟門不毁牆遂入適所殯唯輤爲説¶
於廟門外(注廟所殯宫牆裳帷也適所殯謂兩楹之間/去輤乃入廟門以其入自有宫室也凡柩自)¶
(外來者正棺於兩楹之間尸亦侇之於此皆因殯焉異/者柩入自闕升自西階尸入自門升自阼階其殯必於)¶
(兩楹之間者以其死不於室而/自外來留之於中不忍逺也)¶
　(胡銓曰禮言綏凡數處鄭皆讀爲緌竊謂王制明堂/位夏采所云讀作緌可也此復魄既在車當以執綏)¶
　(之綏杜子春説是鄭意盖謂夏采建綏以復不知彼/王禮也裳用緇則輤與裧皆赤也以𤣥纁對耳鄭謂)¶
<pb:KR1d0051_WYG_102-12a>¶
　(輤如輤斾之綪取蒨赤也竊案大夫以白布為輤豈/亦因染赤得名乎柩車飾經唯此一文則知未大斂)¶
　(前車飾/亦然)¶
大夫士死於道則升其乘車之左轂以其綏復如於館¶
死則其復如於家(注綏亦緌也大夫復於/家以𤣥冕士以爵弁服)大夫以布爲¶
輤而行至於家而説輤載以輲車入自門至於阼階下¶
而説車舉自阼階升適所殯(注大夫輤言用布白布不/染也言輤者達名也不言)¶
(裳帷俱用布無所别也至門亦説輤乃入言載以輲車/入自門明車不易也輲讀為輇或作槫許氏説文解)¶
(字曰有輻曰輪無輻曰輇周禮又有蜃車天子以載柩/蜃輇聲相近其制同乎輇崇盖半乘車之輪諸侯言不)¶
<pb:KR1d0051_WYG_102-12b>¶
(毁牆大夫士言不易車互相明也不易者不易以楯也/廟中有載柩以輴之禮此不耳  疏下經士有裳帷則)¶
(知大夫亦有裳帷但用布耳輤達名者既不用蒨草染/之而言輤是櫬近之義通達於下也車不易者經云至)¶
(於家而説輤載以輲車鄭恐至家乃載以輴車故云明/車不易也案周禮遂師職共蜃車之役是天子以載柩)¶
(也天子蜃車與此大夫輇車其制宜同輇崇盖半乘車/之輪者輇迫地而行其輪宜卑故疑半乘車之輪周禮)¶
(考工記乘車之輪六尺六寸今半之得三尺三寸也互/相明者諸侯言不毁牆則大夫亦不毁牆大夫士言不)¶
(易車明諸侯亦不易車也大夫士在路載以輲車至家/説輤亦載以輲車是不易以輴也若天子諸侯載柩以)¶
(蜃車至門亦以蜃車其殯時則易之以輴也天子諸侯/殯時用輴又天子諸侯及大夫朝廟之時有輴車載柩)¶
(之禮此喪從外來大夫士不合用輴故云此不耳凡在/路載柩天子以下至士皆用蜃車與輲車同其蜃車之)¶
<pb:KR1d0051_WYG_102-13a>¶
(形鄭注既夕禮云其車之轝狀如牀中央有轅前後各/設輅轝上有四周下則前後有軸以輻爲輪許叔重説)¶
(有輻曰輪無輻曰輇鄭又注周禮遂師云四輪迫地而/行有似於蜃因取名焉此是蜃之制也輲車之制亦與)¶
(蜃車同但不/用輻爲輪耳)¶
　(胡銓曰綏亦如字大夫無爲屋/之文則是素錦帳同諸侯矣)¶
士輤葦席以爲屋蒲席以爲裳帷(注言以葦席爲屋則/無素錦爲帳  疏用)¶
(葦席屈之以爲輤棺之屋又以蒲席爲裳帷圍繞於屋/旁也士以葦席爲屋屋當帷帳之處是無素錦爲帳矣)¶
(然大夫無以他物爲屋之文則是用素錦為帳與諸侯同/案諸侯與大夫上有輤旁有裳帷内有素錦屋今士唯)¶
(云帷不云屋上所有之物據文言之葦席爲屋則當覆/上輤處將蒲席爲裳帷接屋之四邊以障棺或可大夫)¶
<pb:KR1d0051_WYG_102-13b>¶
(既有素錦爲帳帳外上有布輤旁有布裳帷則士之葦/席屋之外旁有蒲席裳帷則屋上當以蒲席爲輤覆於)¶
(上但文不備也未/知孰是故兩存焉)¶
　(方慤曰大夫以布爲輤諸侯用帛可知士以葦席爲/屋則不得用錦帳矣蒲席爲裳則不得用緇布矣此)¶
　(皆降殺/之别也)¶
　　　　乾學案曽子問篇有入自闕之文鄭氏解爲¶
　　　　毁宗而入以闕爲牆闕故於此經不毁牆之¶
　　　　牆以裳帷解之愚竊以爲不然上之所謂闕¶
　　　　者門闕之闕而非牆闕之闕此之所謂牆者¶
<pb:KR1d0051_WYG_102-14a>¶
　　　　牆垣之牆而非車輤之牆也如果以裳帷爲¶
　　　　牆何不竟言裳帷而以牆字代之乎且柩車¶
　　　　至門裳帷不過脫之而已何必言毁乎合此¶
　　　　經與曽子問觀之柩車從門闕以入而不必¶
　　　　毁牆其義自坦然明白乃鄭氏故迂其説以¶
　　　　解之不可信也不然諸侯大夫之喪還何闕¶
　　　　門之不可入而必毁牆以進哉¶
爲君使而死公館復私館不復公館者公宫與公所爲¶
<pb:KR1d0051_WYG_102-14b>¶
也私館者自卿大夫以下之家也(注公所爲君所/作離宫别館也)¶
曽子問曽子問曰爲君使而卒於舍禮曰公館復私館¶
不復凡所使之國有司所授舍則公館已何謂私館不¶
復也(注復始/死招魂)孔子曰善乎問之也(注善其問/難明也)自卿大夫¶
士之家曰私館公館與公所爲曰公館公館復此之謂¶
也(注公館若今縣官舍也公所爲君所命使舍已者館/疏私館者謂非君命所使私相停舍謂之私館公)¶
(謂公家所造之館與公所為者與及也謂公之所使為命/停舍之處亦謂之公館君所命停舍之處即是卿大夫)¶
(之館也但有公命故謂之公館也注公館若今縣官舍/也鮑遺問曰注此云公所爲君所命舍己者注雜記云)¶
<pb:KR1d0051_WYG_102-15a>¶
(公所爲若今離宫别館也是二説異何張逸答曰公館/若今停待者也離宫是也聘禮曰卿館於大夫大夫館)¶
(於士公命人使館/客亦公所為也)¶
周禮秋官掌客凡賔客死致禮以喪用(注死則主人爲/之具而殯矣喪)¶
(用者饋奠之物棺疏若諸侯之君出行則以三年之戒/以椑從死時除  之外主人皆備之若臣從者死棺物)¶
(皆共之死則主人爲之具而殯者此乃在館權殯還日/以柩行知者聘賔死以柩造朝是也喪用饋奠之物者)¶
(小斂特豚一鼎大斂/特豚三鼎之類是也)¶
春秋文公十有五年夏齊人歸公孫敖之喪¶
左傳齊人或爲孟氏謀(注孟氏公孫敖家慶父/爲長庶故或稱孟氏)曰魯爾¶
<pb:KR1d0051_WYG_102-15b>¶
親也飾棺寘諸堂阜(注堂阜齊魯竟上地/飾棺不殯示無所歸)魯必取之從¶
之卞人以告(注卞人魯/卞邑大夫)恵叔猶毁以爲請(注敖卒則恵/叔請之至今)¶
(期年而猶未/已毁過喪禮)立於朝以待命許之取而殯之(注殯於孟/氏之寢終)¶
(叔服/之言)齊人送之書曰齊人歸公孫敖之喪爲孟氏且國¶
故也(注爲恵叔毁請且國之公/族故聽其歸殯而書之)葬視共仲(注制如慶父/皆以罪降)¶
聲已不視帷堂而哭(注聲已恵叔母怨/敖從莒女故帷堂)襄仲欲勿哭(注/怨)¶
(敖取/其妻)恵伯曰喪親之終也(注恵伯/叔彭生)雖不能始善終可也¶
史佚有言曰兄弟致美(注各盡其/美義乃繼)救乏賀善弔災祭敬¶
<pb:KR1d0051_WYG_102-16a>¶
喪哀情雖不同毋絶其愛親之道也子無失道何怨於¶
人襄仲説帥兄弟以哭之¶
公羊傳何以不言來(注據齊人來/歸子叔姬)内辭也脅我而歸之¶
筍將而來也(注筍者竹箯一名編輿齊魯以此名之曰/筍將送也爲叔姬淫惡魯類故取其尸置)¶
(編輿中傳送而來脅魯令受之故諱不言來起其來/有恥不可言來也不月者不以恩録與子叔姬異)¶
春秋昭公三十有二年十有二月己未君薨于乾侯¶
定公元年夏六月癸亥公之喪至自乾侯(注告于廟/故書至)¶
公羊傳癸亥公之喪至自乾侯則曷爲以戊辰之日然¶
<pb:KR1d0051_WYG_102-16b>¶
後即位(注據癸亥得/入已可知)正棺於兩楹之間然後即位(注正/棺者)¶
(象既小斂夷於堂昭公死於外不得以君臣禮治其喪/故示盡始死之禮禮始死于北墉下浴於中霤飯含於)¶
(牖下小斂於户内夷於兩楹之間大斂於阼階殯於西/階之上祖於庭葬於墓奪孝子之恩動以逺也禮天子)¶
(五日小斂七日大斂諸侯三日小斂五日大斂卿大夫/二日小斂三日大斂夷而絰殯而成服故戊辰然後即)¶
(位/也)¶
穀梁傳殯然後即位也沈子曰正棺乎兩楹之間然後¶
即位也¶
　白虎通徳論王者巡狩崩于道歸葬何夫太子當爲¶
<pb:KR1d0051_WYG_102-17a>¶
　喪主天下皆來奔喪京師四方之中也即如是舜葬¶
　蒼梧禹葬㑹稽於時尚質故死則止葬不重煩擾也¶
開元禮凡死於外者小斂而反則子素服衰巾帕頭徒¶
跣而從大斂而反亦如之凡死於外大斂而反毁門西¶
牆而入¶
唐㑹要代宗大厯十四年八月二十六日敕聞士庶在¶
外身亡將櫬還京多被所司不放入城自今以後不須¶
止遏¶
<pb:KR1d0051_WYG_102-17b>¶
　(萬斯同曰古之卒於外者未有不歸殯於家者也不/但古禮爲然至唐之世莫不然謂城門不可入而竟)¶
　(殯於郊外者此果何禮乎甚有原居城外亦不容其/柩入門而寄停於别館是客死於外者生既不得返)¶
　(跡鄉邦沒復不得歸魂家室人子之待其親固宜如/是與乃曽不爲動念也若謂柩不可入城則今之城)¶
　(猶古之城也何古可入而今不可入若謂柩不可抵/家則生者之家即死者之家也何生時可入而死後)¶
　(不可入況死於道塗尤人子之所深痛欲安吾親之/魂魄正當歸殯於家儻拘於時忌而竟置之於外則)¶
　(與未嘗歸櫬者何異薄至親而背正禮莫甚於此必/如代宗之詔柩之欲歸殯者悉聽其入城親之遭客)¶
　(死者必殯於己室庶乎不違正/禮而孝子亦得少慰其情也)¶
　　　　乾學案古人卒於位者大臣多賜塋京師或¶
<pb:KR1d0051_WYG_102-18a>¶
　　　　陪葬山陵其以輤車歸者宜安欑故宅如始¶
　　　　死兩楹西階之殯雜記輲車入門之禮確然¶
　　　　可考不知何以唐時止遏入城乃有大厯十¶
　　　　四年之詔今俗忌柩不入城各府州縣皆然¶
　　　　獨京城則否柩歸則用禮部執照許入城治¶
　　　　喪¶
政和禮喪自外至者小斂而反則子素服衰巾帕頭徒¶
跣哭從大斂亦如之¶
<pb:KR1d0051_WYG_102-18b>¶
丘濬家禮儀節補出外死者初終至哭奠其儀節皆如¶
前(詳見前/喪禮)製喪具(入棺後即作大轝竹格功布及/兩具其餘明器等物至家始備)告啓¶
期(既擇定行期豫先告于死/者之僚友及素相往來者)啓行前一日因朝奠以遷¶
柩告¶
　儀節就位(有服者各以/其服就位哭)祝盥洗　焚香　斟酒　跪¶
　告辭曰今擇以某日遷柩就轝將還故鄉敢告俯伏¶
　興平身(主人以/下拜哭)拜興拜興拜興拜興　禮畢¶
親賔致賻奠(如前/儀)陳器(若即日啓行不用此若在官故/者宜如前陳器行至水次或十)¶
<pb:KR1d0051_WYG_102-19a>¶
(里長亭/方斂之)¶
厥明因朝奠告以遷柩就轝¶
　儀節(是日清/晨役夫)納大轝於庭(脫杠上/横扃)就位(各具/服)祝盥洗¶
　　焚香　斟酒　跪　告辭曰今日遷柩就轝敢告¶
　俯伏興平身(主人以/下哭拜)徹靈座　遷柩就轝(役夫齊用/手舉柩底)¶
　(以遷之既就乃載柩於轝施扃加楔/以維之令極牢實并備油單包裹)主人視載(主人/從柩)¶
　(哭降視其/載柩於轝)¶
發引(男左女右隨柩後行陸行至無人/處乃乘馬舟行則至水次登舟)¶
<pb:KR1d0051_WYG_102-19b>¶
設奠(登舟則設靈座置銘旌朝夕哭奠/如儀陸行則塗次遇食時上奠)¶
迎柩(未至家前一日豫遣人報知在家者急於去家十/里便處設幄具奠以待至日五服之人各服其服)¶
(至幄次哭迎/柩至暫駐)¶
　儀節就位(有服者以/服爲次序)舉哀　祝盥洗　焚香　斟酒¶
　　跪　告辭曰今靈輀逺歸將至家親屬來迎敢告¶
　俯伏興平身　拜興拜興拜興拜興¶
主人以下男女步哭從(男左女右隨/柩後行如儀)¶
柩至家(若死者乃宗子或尊屬則由中門以入安柩於/中堂若非宗子尊屬各隨便門入安於其所居)¶
<pb:KR1d0051_WYG_102-20a>¶
(若居城中門禁不許入者則先設次於郭外便安之處/案世俗出喪多不由門往來别拆牆壁以出有旅殯者)¶
(多拘於忌諱雖宗子尊屬亦不許由中門以入安於堂/中吁生時所出入居處之處其死也乃不容其居孝子)¶
(之心/安乎)¶
　儀節就位(有服者各/具其服哭)祝盥洗　焚香　斟酒　跪¶
　告辭曰靈輀逺歸至家敢告俯伏興平身　舉哀¶
　拜興拜興拜興拜興¶
相弔(卑者皆向尊者前相/向跪哭如成服儀)¶
受弔(如奔/喪儀)¶
<pb:KR1d0051_WYG_102-20b>¶
自後朝夕哭奠治葬發引虞祔儀節俱如常儀¶
　　　　乾學案古禮凡客死於外者皆返柩於家而¶
　　　　後行喪禮初未嘗竟殯於外也今世俗皆停¶
　　　　柩於郊外别室而行喪於家殊爲非禮之至¶
　　　　不可以不正¶
明一統志蔣用文句容人洪武中以醫徴爲太醫院判¶
歴事三朝仁宗監國用文與蹇義黄淮爲輔導仁宗嘗¶
稱其嘉言足俾治道不專以醫也扈從北上以疾卒遣¶
<pb:KR1d0051_WYG_102-21a>¶
中官䕶喪歸舁入城特恩也贈院使諡恭靖¶
康熈二十六年大學士宋徳宜卒於位其子翰林院待¶
詔駿業等具呈禮部爲懇請移文護送先公靈櫬入城¶
事禮部據此察照古人有反葬之禮自漢唐以來大臣¶
卒於位者自非賜葬京師其喪車皆還故鄉至家治喪¶
如常儀惟開元禮則毁門西牆而入家禮儀節則由中¶
門而入安柩於中堂㣲有不同然卒於外而歸葬無不¶
還家者還家而治喪無不入城者乃近世惑於隂陽拘¶
<pb:KR1d0051_WYG_102-21b>¶
忌之邪説或謂城門不可入而殯於郊外者有之或原¶
居郊外亦不容入宅而寄於别館者有之甚至守門棍¶
蠧乘機挾詐迫逐難堪種種弊端殊堪髪指嗚呼生既¶
不能返跡鄉閭沒復不令歸魂家室忍心違禮在喪家¶
惑之則不孝官長禁之則不仁細民習之則不知法士¶
大夫行之則不知禮是在明禮法以厚風俗矯流弊以¶
正人心者所宜亟爲禁革者也又察唐㑹要代宗大厯¶
十四年敕聞士庶在外身亡將櫬還家多被所司不放¶
<pb:KR1d0051_WYG_102-22a>¶
入城自今以後不須止遏今京師現行例凡官民人等¶
柩歸用本部執照許其入城治喪原無拘禁俗忌夫京¶
城且然況在外府州縣乎一應官民且然況大臣蒙恩¶
優恤祭奠乎相應知照煩察咨文事理行令該地方有¶
司親行護送入城到本宅照常治喪安厝并通行直𨽻¶
各省曉諭一應人民凡喪槥還鄉不得忍心違禮務矯¶
流弊以厚風俗凡有官員人等喪還取該地方官執照¶
其所在城門人役毋得攔阻如仍前拘忌致干憲典未¶
<pb:KR1d0051_WYG_102-22b>¶
便今據前呈爲此合行移咨煩爲察照施行須至咨者¶
　　　他國遭喪¶
儀禮聘禮聘遭喪入竟則遂也(注遭喪主國君薨也入/竟則遂國君以國爲體)¶
(士既請事已入竟矣闗人未告則反禮疏從此盡練冠/以受論主國君或夫人世子死行變  之事以國爲體)¶
(者聘君主以聘國故君雖薨而遂入闗人未告則反者/聘使至闗乃謁闗人闗人入告君君知乃使士請事已)¶
(入闗自然入矣若闗人未告君君不知/使者又未入聞主國君薨理當反矣)¶
　(敖繼公曰入竟則遂爲其已承主國/君之命也君使士請事乃以入竟)¶
不郊勞(注子未/君也)¶
<pb:KR1d0051_WYG_102-23a>¶
　(敖繼公曰聘不主於嗣君使人郊勞則嫌也不郊勞/則夫人亦不使下大夫勞矣然則大夫請行者其以)¶
　(賔入/與)¶
不筵几(注致命不於廟就尸柩於殯宫又不神之尸疏/不筵几致命不於廟決正聘設筵几也就  柩)¶
(於殯宫者國君雖以國為體主聘其國但聘則爲兩君/相好今君薨當就尸柩故不就祖廟不神之者以其鬼)¶
(神所在曰廟則殯宫亦得爲廟設筵几亦可矣但/始死不忍異於生不神之故於殯傍無筵几也)¶
　(敖繼公曰此亦受於廟不筵/几者變於君親受之禮也)¶
不禮賔(注喪降事也酒疏既行聘/享訖不以醴  禮賔也)¶
　(敖繼公曰禮當作醴君喪則使大/夫受故不醴賔以其非正主也)¶
<pb:KR1d0051_WYG_102-23b>¶
主人畢歸禮(注賔所飲食不可廢也禮謂饔餼饗食饗/疏知歸禮中兼有饗食者主人有故雖)¶
(食亦有生致法/故主人亦歸之)¶
　(敖繼公曰畢歸禮者不可以己之喪/而廢待賔之禮也禮謂食饔餼饗食)¶
賔唯饔餼之受(注受正不受加也等疏饔餼大禮/是其正自饗食之  是其加也)¶
　(敖繼公曰唯受饔餼者以主人雖不遭喪者亦歸之/饔餼故於此受之而不辭不受饗食者則以主人有)¶
　(喪不宜饗食已故雖致之亦不受也受/饔餼則飱亦受可知飱饔餼之細也)¶
不賄不禮玉不贈(注喪殺禮爲之不備謂疏不賄者謂/不以束紡不禮玉者  不以束帛乘)¶
(皮以報享不贈者賔出/至郊不以物贈之也)¶
<pb:KR1d0051_WYG_102-24a>¶
　(敖繼公曰賄與禮玉主君以報聘君者也今主君薨/難乎其爲辭故闕之贈者所以答私覿遭喪則不覿)¶
　(故主國亦/不宜贈)¶
遭夫人世子之喪君不受使大夫受于廟其他如遭君¶
喪(注夫人世子死君爲喪主使大夫受/聘禮不以凶接吉也其他謂禮所降)¶
　(敖繼公曰此大夫廟受/之禮即記所云者是也)¶
遭喪將命于大夫主人長衣練冠以受(注遭喪謂主國/君薨夫人世子)¶
(死也此三者皆大夫攝主人長衣素純布衣也去衰易/冠不以純凶接純吉也吉時在裏爲中衣中衣長衣繼)¶
(皆掩尺表之曰深衣純袂寸半耳君喪不言使大夫受/子未君無使臣義也  疏此經緫說上三人死主君不)¶
<pb:KR1d0051_WYG_102-24b>¶
(得受命故使將命于大夫也長衣素純布衣者長衣與/深衣同布但袖長素純爲異縁以素爲之故云素純也)¶
(去衰易冠者謂脫去斬衰之服而著長衣脫去六升九/升之冠而著練冠不以純凶接純吉也長衣中衣深衣)¶
(皆用朝服十五升布六幅分爲十二幅而連衣裳袖與/純縁則異臣爲君斬爲夫人世子期輕重不同今同用)¶
(長衣練冠者接鄰國之禮不可以純凶故權制此服略/爲一節耳向來所釋皆是君主始薨假令君薨踰年嗣)¶
(子即位鄰國朝聘以吉禮受之于廟故成十七年經書/邾子貜且卒十八年邾宣公來朝傳云即位而來見踰)¶
(年可以朝他國他國來朝亦得以吉禮受之于廟矣雖/踰年而未葬則不得朝人人來朝己亦使人受之于廟)¶
(於夫人世子亦然以/其本爲死者來故也)¶
　(敖繼公曰此遭喪亦謂遭主君喪也主人即大夫文/互見耳亦嗣君使大夫受之不言者可知也長衣練)¶
<pb:KR1d0051_WYG_102-25a>¶
　(冠凶服變也主君喪而受之之服如此/則夫人世子之喪其亦皮弁服以受與)¶
聘君若薨于後入竟則遂(注既接於主國君也者疏自/此盡唯稍受之論聘  遭己)¶
(君之喪行非常之禮事接於主國君者謂謁闗人/告君君使士請事是接於主君矣故入竟則遂也)¶
　(敖繼公曰後謂使者既行之後也云入竟則遂是未/入竟則反而奔喪矣君薨則其國使人告使者而不)¶
　(反之以其行或有逺近故/也入竟則遂意與上同)¶
赴者未至則哭于巷衰于館(注未至謂赴告主國君者/也哭于巷者哭于巷門未)¶
(可爲位也衰于館未可以凶服出見人其聘享之事自/若吉也  疏本國遭喪赴者有兩使一使告聘者一使)¶
(告主國以其赴主國之使未至/是以未可爲位受人弔禮也)¶
<pb:KR1d0051_WYG_102-25b>¶
　(敖繼公曰赴告喪者之稱也哭于巷其變于赴者至/之禮與其哭也亦爲位奔喪曰諸臣在他國爲位而)¶
　(哭亦謂此時也衰于館/有事而出則吉服也)¶
受禮(注受饔/餼也)不受饗食(注亦不/受加)¶
　(敖繼公曰所以不受之者盖以爲主君若饗食己巳/有君之喪自不宜往故雖歸之猶辭而不受是亦原)¶
　(其禮之所/由來也)¶
赴者至則衰而出(注禮爲鄰國闕於是可以凶服將事/也  疏可以凶服將事者謂主人所)¶
(歸禮賔可以凶服受之其正行聘享則/著吉服矣故雜記云執玉不麻是也)唯稍受之(注稍/廩食)¶
(也案疏禮君行師從卿行旅從從者既多不可闕於稍/食  周禮毎云稍事皆謂米廩以其稍稍給之故謂米)¶
<pb:KR1d0051_WYG_102-26a>¶
(廩爲/稍)歸執圭復命于殯升自西階不升堂(注復命于殯/者臣子之於)¶
(君父存/亡同)子即位不哭(注將有告請之事宜清淨也不言/世子者君薨也諸臣待之亦皆如)¶
(朝夕哭位疏臣子一例上下文唯言子不言羣臣與子/同知如朝夕哭位者案奔喪云奔父之喪在家者待之)¶
(皆如朝夕哭位/故知此亦然)¶
　(敖繼公曰子者諸侯在喪之稱/子位在阼階上不哭者子臣同)¶
辯復命如聘(注自陳幣至於上介以公賜告無勞賜疏/君存時使者復命自陳公幣以下至  告)¶
(之等今復命于殯所亦盡陳之故言辯知無勞者/勞主君出命今君薨不可代君出命故知無勞也)子臣¶
皆哭(注使者既復命/子與羣臣皆哭)與介入北鄉哭(注新至别於朝夕/  疏使者升階復)¶
<pb:KR1d0051_WYG_102-26b>¶
(命訖不見出文而言與介入者以其復命之時介在幣南北/面去殯逺復命訖除去幣賔更與介前入近殯北鄉哭鄉内)¶
(為入故言與介入北鄉哭也新至别於朝夕者朝夕哭/位在阼階下西面今於殯前北鄉故云别於朝夕也)¶
　(敖繼公曰云入者既復命則出至是乃更入重復命/奔喪宜異其節也此云與介入則復命之時士介不)¶
　(入與奔喪云非主人入門左中庭北面哭然則/使介此時之哭亦在西方之中庭而西上與)¶
出袒括髮(注悲哀變於外臣也面疏案奔喪云至於家/入門左升自西階東  哭括髮袒于殯東是)¶
(於内者子故也此使者出門/袒括髮變於外者臣故也)入門右即位踊(注從臣位/自哭至踊)¶
(如奔喪禮東疏案奔喪禮云袒括髪于西階東即位踊/襲絰于序  此門外袒括髮入門右即位踊亦當襲絰)¶
(于序東故云自哭/至踊如奔喪禮也)若有私喪則哭于館衰而居不饗食¶
<pb:KR1d0051_WYG_102-27a>¶
(注私喪謂其父母也哭于館衰而居不敢以私喪自聞/于主國凶服于君之吉使春秋傳曰大夫以君命出聞)¶
(喪徐行而不反而疏自此盡從之論使者有父母之喪/行變禮之事衰  居謂服衰居館行聘享即皮弁吉服)¶
(故不敢凶服于君之吉使也引春秋傳者宣八年公羊/傳文使雖未出國竟聞父母之喪遂行不敢以私廢王)¶
(事君使人代之可也以此言之明至彼所使之國/雖聞父母之喪不反可知是以哭于館衰而居也)歸使¶
衆介先衰而從之(注已有齊斬之服不忍顯然趨於往/來其在道路使介居前歸又請反命)¶
(已猶徐行隨之君納之乃朝服既反命出公門釋服哭/而歸其他如奔喪之禮吉時道路深衣  疏經云歸據)¶
(反國時注兼云往者鄭意去時聞父母之喪不敢即反/亦使衆介先衰而從之故往來並言在道路使介居前)¶
(者謂去向彼國時歸又請反命已猶徐行隨之者此謂/還國至近郊使人請反命君許入猶使介居前徐行於)¶
<pb:KR1d0051_WYG_102-27b>¶
(後隨介至國也君納之乃朝服者以其行聘之時猶不/以凶服知此反命時亦不以凶服而服朝服如吉時反)¶
(命矣出公門釋服哭而歸者案雜記云大夫士將與祭/於公既視濯而父母死則猶是與祭也次於異宫既祭)¶
(釋服出公門外哭而歸明此亦出公門釋朝服而歸但彼/祭服不可著出故門内釋服此朝服可以著出出門乃)¶
(釋服為異也吉時道路深衣者以其朝服之下唯有深/衣既以朝服反命出門去朝服還服吉時深衣三日成)¶
(服乃/去之)¶
　(敖繼公曰此别於有君喪者也經但見其未及郊之/禮耳若君既許其反命則朝服而帥衆介以行也)¶
賔入竟而死遂也主人為之具而殯(注具謂始死至殯/所當用  疏自此)¶
(盡卒殯乃歸言賔介死之事賔/入竟而死遂若未入竟即反)¶
<pb:KR1d0051_WYG_102-28a>¶
　(敖繼公曰遂謂遂其聘事者也若未入竟則使告于/君止而俟命具謂衣物之屬殯即其館而殯之也尸)¶
　(未得歸故權殯於此/云殯則不以造朝矣)¶
介攝其命(注爲致聘饗之禮也初時上介接聞命接疏/初賔受命於君之時賔介同北面上介  聞)¶
(君命矣以是賔/死得攝其命)¶
　(敖繼公曰爲致聘享及問大夫之禮也初/時必使上介接聞命者其意盖慮此也與)¶
君弔介爲主人(注雖有臣子親姻猶不爲主人以介與/賔並命於君尊也  疏古者賔聘家臣)¶
(適子皆從行如延陵季子聘齊其子/死葬於嬴博之間故鄭云親姻也)¶
　(敖繼公曰君弔之已不視斂異内外臣也凡諸侯弔/於異國之臣君爲之主此時其君不在故介爲主人)¶
<pb:KR1d0051_WYG_102-28b>¶
　(受主君之弔以此時惟介爲尊故也君弔盖皮弁服/禮諸侯弔於異國之臣皮弁錫衰主人未喪服則君)¶
　(亦不錫衰不錫衰則惟皮弁服矣此賔死於外雖已/殯主人盖未喪服也介爲主則袒免喪服記曰朋友)¶
　(皆在他邦袒免謂此類/也凡諸侯弔主人必免)¶
主人歸禮幣必以用(注當中奠贈諸喪具之用不必如/賔禮  疏賔既死主人所歸禮與)¶
(幣必以當喪者之用具謂襲與小斂大斂不必如賔禮/者不必如致飱饔之禮束紡皮帛之類不堪喪者之用)¶
(故/也)介受賔禮無辭也(注介受主國賔已之禮無所辭也/以其當陳之以反命也有賔喪嫌)¶
(其辭之屬疏賔禮謂公幣/私幣之  當陳之以反也)不饗食(疏案上遭君喪受饔/餼不受饗食鄭云受)¶
(正不受加此云不饗食介不就/君受饗食明受饔餼正禮也)¶
<pb:KR1d0051_WYG_102-29a>¶
　(敖繼公曰與私喪/同亦致則受之)¶
歸介復命柩止于門外(注門外大門外也必以柩造朝/達其忠心  疏知門外是大門)¶
(者國君有三門臯應路又有三朝内朝在路寢庭正朝/在路門外應門外無朝外朝當在臯門外經直云止于)¶
(門外無入門之言明知/止于大門外外朝之上)介卒復命出奉柩送之君弔卒¶
殯(注卒殯成節乃去謂疏當介復命之時賔之尸柩在至賔之/外朝上介卒復命  復命訖出君大門奉賔之柩送)¶
(家尸柩入殯於兩楹之間君往弔卒殯者謂殯訖殯/是喪之大節故云卒殯成節乃去謂君與大夫盡去)¶
　(敖繼公曰卒殯謂既奠乃去也大夫之喪自/外歸載柩以輲車舉柩由阼階升即適所殯)¶
若大夫介卒亦如之(注不言上介者小聘上介士也是/疏大聘上介是大夫小聘上介)¶
<pb:KR1d0051_WYG_102-29b>¶
(士經不言上介者欲兼見小聘之法也若小聘上介未/介皆士則入下文士介死中以其下文更不見小聘賔)¶
(介死法故此/兼言之也)¶
士介死爲之棺斂之(注不具他衣物也自以時服也其/疏以士介卑直具棺不具他物)¶
(士介從者自/用時服斂之)君不弔焉(注主國君使/人弔不親往)¶
　(敖繼公曰斂斂於棺也上云具此云棺文互見也其/異者殯與斂耳此降於賔與上介且異内外臣也)¶
若賔死未將命則既斂于棺造于朝介將命(注未將命/謂俟間之)¶
(後也以柩造朝以已至朝志在達君命朝疏前云賔入/境而死謂在路死未至國此更說賔至  俟間之後使)¶
(大夫致館未行聘享而賔在館死故即以柩造朝/志在達君命則知上介國外死不以柩造朝可知)¶
<pb:KR1d0051_WYG_102-30a>¶
　(敖繼公曰此朝謂大門外也介將命/于廟如賔禮既則歸而殯之于館)¶
若介死歸復命唯上介造于朝¶
　(敖繼公曰於賔言止于門外/於上介言造于朝文互見也)¶
若介死雖士介賔既復命往卒殯乃歸(注往謂/送柩)¶
　(敖繼公曰謂賔送上介已見於大夫卒亦如之之中/故惟主士介而言也不言君弔其在既殯之後乎是)¶
　(亦降於賔/與上介也)¶
周禮秋官掌客賔客有喪惟芻稍之受(注不受饗食饗/食加也喪謂父)¶
(母死也客則又有君焉芻給牛馬稍人稟也其正禮飱/饔餼主人致之則受  疏君行師從卿行旅從須得資)¶
<pb:KR1d0051_WYG_102-30b>¶
(給故受芻稍也飱饔餼主人致之則受者以正/禮故受之也若饗食加主人致之亦不受也)遭王國¶
之喪不受饗食受牲禮(注牲亦當爲腥聲之誤也有喪/不忍煎烹正禮飱饔餼當熟者)¶
(腥致之也烹疏主人有/喪不忍煎  腥致之也)¶
春秋宣公八年夏六月公子遂如齊至黄乃復¶
公羊傳其言至黄乃復何有疾也何言乎有疾乃復譏¶
何譏爾大夫以君命出聞喪徐行而不反(注聞喪者聞/父母之喪徐)¶
(行者不忍疾行又謂君當使人追代之/以喪喻疾者喪尚不當反況於疾乎)¶
春秋宣公十有八年冬十月壬戌公薨于路寢歸父還¶
<pb:KR1d0051_WYG_102-31a>¶
自晉至笙遂奔齊¶
左傳公孫歸父以襄仲之立公也有寵(注歸父/襄仲子)欲去三¶
桓以張公室與公謀而聘于晉欲以晉人去之冬公薨¶
季文子言於朝曰使我殺適立庶以失大援者仲也夫¶
(注適謂子惡齊外甥襄仲殺之而立宣公南通於/楚既不能固又不能堅事齊晉故云失大援也)臧宣¶
叔怒曰當其時不能治也後之人何罪子欲去之許請¶
去之(注宣叔文仲子武仲父許其名也時爲司寇主行/刑言子自以歸父害已欲去者許請爲子去之)¶
遂逐東門氏(注襄仲居東門/故曰東門氏)子家還及笙(注子家/歸父字)壇帷¶
<pb:KR1d0051_WYG_102-31b>¶
復命於介(注除地爲壇而張帷介副也將去使介反命/於君  疏君之存亡皆有復命之禮若身在)¶
(外奔不得親自復命故立介于位介當南面歸父于介/前北面執圭復命既復命之後北面哭乃退括髪訖前)¶
(即位北面哭三踊而去以復命之/語語介令介以此言告於殯也)既復命袒括髪即位¶
哭三踊而出(注依在國喪禮/設哭位公薨故)遂本齊書曰歸父還自晉¶
善之也¶
公羊傳還者何善辭也何善爾歸父使於晉還自晉至¶
檉聞君薨家遣墠帷(注埽地曰墠將/袒踊故設帷)哭君成踊(注踊辟/踊也禮)¶
(必踊者如嬰兒之慕母矣成踊成三日五哭踊之禮禮/臣爲君本服斬衰故成踊比二日朝暮哭踊三日朝哭)¶
<pb:KR1d0051_WYG_102-32a>¶
(踊暮不復哭踊/去事之殺也)反命乎介(注因介反命禮卿出聘以/大夫爲上介以士爲衆介)自¶
是走之齊(注主書者善其不以家見逐/怨懟成踊哭君終臣子之道)¶
左傳哀公十五年夏楚子西子期伐呉及桐汭陳侯使¶
公孫貞子弔焉(注弔爲/楚所伐)及良而卒(注良/呉地)將以尸入(注聘/禮若)¶
(賔死未將命則既斂於棺造於朝介將命朝疏聘禮鄭/注云未將命謂俟間之後也此謂賔已至  主人將欲)¶
(行禮賔請間之後賔死以柩造朝以尸將事今公孫貞/子卒於竟内依禮唯可以尸而入殯於賔館不合以柩)¶
(造朝以尸將事今上介芋尹云以尸將事者以呉人不/納故芋尹引禮深以辨之杜以傳有以尸將事故引聘)¶
(禮斂于棺造于朝介將命以釋之其/實貞子當殯于館不得以尸將事也)呉子使太宰嚭勞¶
<pb:KR1d0051_WYG_102-32b>¶
且辭曰以水潦之不時無乃廩然隕大夫之尸以重寡¶
君之憂寡君敢辭上介芋尹盖對曰寡君聞楚爲不道¶
荐代呉國滅厥民人寡君使盖備使弔君之下吏無祿¶
使人逢天之慼大命隕墜絶世于良廢日共積一日遷¶
次今君命逆使人曰無以尸造于門是我寡君之命委¶
于草莽也且臣聞之曰事死如事生禮也於是乎有朝¶
聘而終以尸將事之禮又有朝聘而遭喪之禮若不以¶
尸將命是遭喪而還也無乃不可乎以禮防民猶或踰¶
<pb:KR1d0051_WYG_102-33a>¶
之今大夫曰死而棄之是棄禮也其何以爲諸侯主先¶
民有言曰無穢虐士備使奉尸將命苟我寡君之命達¶
于君所雖隕于深淵則天命也非君與涉人之過也呉¶
人内之¶
宋史章頻傳頻爲刑部郎中使契丹至紫濛館卒契丹¶
遣内侍就館奠祭命接伴副使呉克荷護其喪以錦車¶
駕槖駞載至中京斂以銀飾棺具鼓吹羽葆吏士衞送¶
至白溝¶
<pb:KR1d0051_WYG_102-33b>¶
　¶
　¶
　¶
　¶
　¶
　¶
　¶
　讀禮通考巻一百二¶

